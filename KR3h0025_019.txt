# -*- mode: mandoku-view; -*-
#+TITLE: 宣和畫譜
#+DATE: 2015-08-24 23:14:27.357349
#+PROPERTY: ID KR3h0025
#+PROPERTY: BASEEDITION WYG    
#+PROPERTY: JUAN 卷十九
<pb:KR3h0025_WYG_019-1a>¶
欽定四庫全書¶
　宣和畫譜卷十九¶
　花鳥五¶
　　宋¶
　　　王　曉　　　　　劉　常¶
　　　劉永年　　　　　呉元瑜¶
　　　賈　祥　　　　　樂士宣¶
　　　李正臣　　　　　李仲宣¶
<pb:KR3h0025_WYG_019-1b>¶
王曉泗州人善畫鳴禽叢棘俊鷹等師郭乾暉雖若未¶
至而就其擊摶飛揚之狀至為卑棲羣噪者之所警其¶
亦雄俊已哉葢傳于世者絶少矣今御府所藏一¶
　　　噪雀圖¶
劉常金陵人善畫花竹極臻其妙名重江左家治園圃¶
手植花竹日遊息其間毎得意處輒索紙落筆遂與造¶
物者為友染色不以丹鉛襯傅調匀深淺一染而就頃¶
時米芾赴書學博士過金陵有以常所畫折枝桃花獻¶
<pb:KR3h0025_WYG_019-2a>¶
者於是芾置之於屏間坐卧其下夜索燭與對若相晤¶
言賞歎者累月以謂常之所學不减於趙昌之流今御¶
府所藏四¶
　　　寫生杏花圖一　　桃花圖一¶
　　　木瓜花圖一　　　六花圖一¶
武臣劉永年字公錫章獻明肅皇后之姪孫其先本彭¶
城人後徙於開封因以家焉永年生四歲㑹仁宗初總¶
萬機録外氏子孫之未仕者於是以永年為内殿崇班¶
<pb:KR3h0025_WYG_019-2b>¶
出入两宫仁宗使賦小詩有一柱㑹擎天之句帝乃驚¶
異之又嘗誤投金盞於瑤津亭下戲顧左右曰孰能為¶
我取之者永年一躍持之而出帝撫其頂曰劉氏千里¶
駒也自爾待之甚異置内從中年十二始聴出外永年¶
喜讀書通曉兵法勇力兼人嘗使遼㑹以職事致遼人¶
怒夜以巨石塞驛門衆皆恐獨永年如無素以勇力聞¶
乃取其巨石而擲弃之遼人以為神使遂還朝稱旨擢¶
知涇州帝製詩以寵其行疑其鐡心石腸而雄豪邁往¶
<pb:KR3h0025_WYG_019-3a>¶
之氣不復作婉媚事乃能從事翰墨丹青之學濡毫揮¶
灑葢皆出於人意之表作鳥獸蟲魚尤工又至所畫道¶
釋人物得貫休之竒逸而用筆非畫家纎毫細管遇得¶
意處雖堊帚可用此畫史所不能及也嘗任侍衛步軍¶
馬軍親軍殿前都虞候步軍副都指揮使邕州觀察使¶
崇信軍節度使謚壯恪今御府所蔵三十有六¶
　　　花鴨圖四　　　　家鵝圖三¶
　　　冩生家鵝圖一　　雙鵝圖五¶
<pb:KR3h0025_WYG_019-3b>¶
　　　鷹兔圖一　　　　角鷹圖一¶
　　　鷹圖一　　　　　蘆雁圖四¶
　　　冩生龜圖一　　　水墨雙鴿圖一¶
　　　羣鷄圖一　　　　卧烏圖二¶
　　　松鶻圖一　　　　水墨獾圖一¶
　　　栁穿魚圖一　　　牧放驢圖一¶
　　　秋兎圖二　　　　墨竹圖二¶
　　　冩木星像一　　　夀鹿圖一¶
<pb:KR3h0025_WYG_019-4a>¶
　　　水墨茄菜圖一¶
武臣呉元瑜字公器京師人初為呉王府直省官換右¶
班殿直善畫師崔白能變世俗之氣所謂院體者而素¶
為院體之人亦因元瑜革去故態稍稍放筆墨以出胸¶
臆畫手之盛追蹤前輩葢元瑜之力也故其畫特出衆¶
工之上自成一家以此專門傳於世者甚多而求元瑜¶
之筆者踵相躡也呉王遣元瑜親詣㤗州傳徐神翁像¶
有進士李芬作詩送之曰呉将軍元瑜丹青妙當世呉¶
<pb:KR3h0025_WYG_019-4b>¶
王命扁舟下海陵貌徐神翁像以歸故為詩敘其事以¶
贈云秦皇寤寐毛盈語鋭意長生欲輕舉徐福藥就仙¶
骨成雲海茫茫但延佇東西日月秋復春海變桑田更¶
幾人忽思重看舊寰宇驂鸞直下江淮濵布衣野叟不¶
耕藝自向琳宫操拔篲祕語親書悟世人一坐忽驚三¶
十歲淮南奉道聞真蹟命使扁舟訪消息畫手從來獨¶
擅場一見仙風心自得歸來目斷蒼煙垠三尺生綃醉¶
墨翻軸上神翁不解語彷彿白鶴乗孤雲海陵相望一¶
<pb:KR3h0025_WYG_019-5a>¶
千里嗟我塵勞未云已授書圯上㑹有期誠心願取黄¶
公履其為一時所重如此後出為光州兵馬都監再調¶
官輦轂下而求畫者愈不已元瑜漸老不事事亦自重¶
其能因取他畫或弟子所模冩冒以印章繆為已筆以¶
塞其責人自能辨之未幾而卒官至武功大夫合州團¶
練使今御府所藏一百八十有九¶
　　　冩生牡丹圖一　　桃花黄鸝圖一¶
　　　緋桃卧烏圖一　　杏花野鷄圖三¶
<pb:KR3h0025_WYG_019-5b>¶
　　　杏花錦鳩圖一　　黄鶯餅桃圖一¶
　　　柏梢餅桃圖一　　杏花鸂&KR0515;圖二¶
　　　杏花㑹禽圖二　　梨花鷺鷥圖二¶
　　　梨花孔雀圖五　　梨花鳩子圖三¶
　　　梨花黄鶯圖一　　松梢杏花圖一¶
　　　林檎杜鵑圖二　　金林檎碧鷄圖一¶
　　　金林檎山鷓圖二　海棠山鷓圖一¶
　　　海棠鳩子圖一　　海棠遊春鶯圖一¶
<pb:KR3h0025_WYG_019-6a>¶
　　　海棠黄鶯圖二　　李花鸚鵡圖二¶
　　　碧桃山青圖二　　瑞香四勝兒圖二¶
　　　栁塘鸂&KR0515;圖二　　春禽圖一¶
　　　木瓜花孔雀圖一　木瓜雙禽圖一¶
　　　春江圖一　　　　葵花鷺鷥圖四¶
　　　夏岸圖一　　　　榴花碧鷄圖二¶
　　　葵花白鷴圖四　　榮荷圖一¶
　　　榴花金翅兒圖一　秋塘圖一¶
<pb:KR3h0025_WYG_019-6b>¶
　　　白蓮圖二　　　　秋汀落雁圖二¶
　　　秋汀圖一　　　　秋汀野鴨圖二¶
　　　鵝汀秋晚圖二　　榠楂孔雀圖一¶
　　　芙蓉鴛鴦圖二　　風煙鷺鷥圖二¶
　　　平沙落雁圖一　　敗葉家鵝圖二¶
　　　風竹山鷓圖二　　雪竹鷯子圖一¶
　　　冬林圖一　　　　雪禽圖二¶
　　　雪江行旅圖一　　雪竹山青圖二¶
<pb:KR3h0025_WYG_019-7a>¶
　　　雪蘆寒雁圖一　　雪雁圖二¶
　　　雪竹繡纓圖二　　藂竹雪禽圖四¶
　　　梅竹雪雀圖二　　竹梢梅花圖一¶
　　　雪竹雙禽圖三　　梅花山鷓圖三¶
　　　雪梅寒雁圖二　　江梅落雁圖二¶
　　　梅竹雙禽圖一　　雪鴨圖二¶
　　　梅花山青圖一　　山茶鷯子圖一¶
　　　雪梅山鷓圖二　　釵頭紅荔子圖一¶
<pb:KR3h0025_WYG_019-7b>¶
　　　四季角金眉圖一　　孔雀圖二¶
　　　鶉鷂圖二　　　　　落雁圖二¶
　　　水竹鸂&KR0515;圖二　　　紫芥戲貓圖一¶
　　　子母戲貓圖一　　　水墨雪竹圖一¶
　　　鄜梨伯勞圖一　　　虎皮紅荔子圖一¶
　　　流英圖二　　　　　方紅荔子圖一¶
　　　墨竹圖六　　　　　玳瑁紅荔子圖一¶
　　　粉紅荔子圖一　　　冩生香桂圖一¶
<pb:KR3h0025_WYG_019-8a>¶
　　　朱柿荔子圖一　　瓊花孔雀圖一¶
　　　柘竹紫燕圖一　　牛心荔子圖一¶
　　　蚶殻荔子圖一　　真珠荔子圖一¶
　　　丁香荔子圖一　　十一曜像十四¶
　　　天尊像一　　　　真武像一¶
　　　四方七宿星像四　釋迦佛像一¶
　　　觀音經相一　　　水月觀音像一¶
　　　觀音菩薩像一　　陶潛夏居圖一¶
<pb:KR3h0025_WYG_019-8b>¶
　　　冩徐神翁真一　　煙寺晚鏡圖一¶
　　　瑤池圖三　　　　駉牧圖一¶
　　　水閣閒碁圖一　　六馬圖一¶
　　　考牧圖一　　　　玩珠龍圖一¶
　　　杏花鳩子圖一　　番族圖二¶
　　　林檎花遊春鶯圖一¶
　　　梔子烏頭白頰圖一¶
内臣賈祥字存中開封人少好工巧至於丹青之習頗¶
<pb:KR3h0025_WYG_019-9a>¶
極其妙當時畫家者流一遭品題便為名士時寶和殿¶
新成其屏當繪設色冩龍水於其上顧畫史雖措手皆¶
不當祥意上命祥筆之而神閒意定縱筆為龍初不經¶
思已而夭矯空碧體制增新望之使人毛髪竦立人皆¶
服其妙作竹石草木鳥獸樓觀皆工時人得之者遂為¶
珍玩至於雕鏤塑造靡所不能官至通侍大夫保康軍¶
節度觀察留後知入内内侍省事贈少師諡忠良今御¶
府所藏十有七¶
<pb:KR3h0025_WYG_019-9b>¶
　　　宣和玉芝圖一　　寫生玉芝圖一¶
　　　梵閣圖一　　　　湖石紫竹圖三¶
　　　冩生竒石圖七　　寒林鴝鵒圖一¶
　　　小筆一册　　　　戲貓圖一¶
　　　冩生水墨家蔬圖一¶
内臣樂士宣字徳臣世為祥符人早年放浪不束於繩¶
撿中年莅職東太乙宫遂與錬師方外之士往往從遊留¶
心沖漠遂覺行年所過為非以是一意於詩書之習方¶
<pb:KR3h0025_WYG_019-10a>¶
其未知書則喜玩丹青獨愛金陵艾宣之畫既胸中厭¶
書史而丹青亦自造疎淡乃悟宣之拘窘於是捨其故¶
步而筆法遂將凌轢於前輩畫花鳥尤得生意視艾宣¶
葢奄奄九泉下人矣故當時有出藍之譽晚年尤工水¶
墨縑綃數幅唯作水蓼三五枝鸂&KR0515;一雙浮沉於滄浪¶
之間殆與杜甫詩意相參士大夫見之莫不賞詠士宣¶
未嘗輕以示人凡所畫或以求之再三而幸得者皆藏¶
之以為好屢以畫上進寔為北省絶藝也士宣天資明¶
<pb:KR3h0025_WYG_019-10b>¶
敏晚以邊功超擢熙寧中神考以謂夏童不恭乃肆天¶
討嘗命李憲等以五路之兵進攻靈武期於一舉成㨗¶
嘗下詔曰如有敢議班師者以軍法從事至於師老儲¶
乏主帥方議班師無敢啟言者獨士宣毅然白於帥府¶
請自邊乘驛七晝夕達奏至於京師神考欣然從之其¶
時士宣方為小行人之職而敢冐死犯顔以請者臣子¶
之竒節也故知其胷中軒昻挺然不凡其見於丹青之¶
習特餘事耳官至西京作坊使持節䖍州諸軍事䖍州¶
<pb:KR3h0025_WYG_019-11a>¶
刺史䖍州管内觀察使致仕贈少保今御府所藏四十¶
有一¶
　　　栢梢黄鸝圖一　　銀杏白頭翁圖一¶
　　　羣鳬戲水圖一　　秋岸蘆鵝圖一¶
　　　秋岸鸂&KR0515;圖一　　柘竹戴勝圖一¶
　　　梅竹雪禽圖二　　牡丹鵓鴿圖二¶
　　　金林禽山鷓圖一　秋塘雙禽圖二¶
　　　菊岸羣鳬圖一　　古木㑹禽圖一¶
<pb:KR3h0025_WYG_019-11b>¶
　　　蓼岸鸂&KR0515;圖一　　冩生鸂&KR0515;圖三¶
　　　寫生葵花圖一　　秋塘圖三¶
　　　鶺鴒圖一　　　　練禽圖一¶
　　　雀竹圖二　　　　水墨秋塘圖二¶
　　　水墨竹禽圖一　　水墨松竹圖二¶
　　　水墨野鵲圖一　　水墨太平雀圖一¶
　　　水墨鸂&KR0515;圖四　　水墨山青圖一¶
　　　水墨雜禽圖一　　墨竹圖一¶
<pb:KR3h0025_WYG_019-12a>¶
内臣李正臣字端彦喜工丹青冩花竹禽鳥頗有生意¶
至於翔集羣啅各盡其態時作叢棘疎梅有水邊籬落¶
幽絶之趣不作麤俗桃李雕欄曲檻以為浮艷之勝亦¶
見其胷次所致思也官止文思使今御府所藏六¶
　　　柘竹雜禽圖一　　梅竹山禽圖一¶
　　　鵪鶉圖一　　　　冩雜禽圖二¶
　　　棘雀圖一¶
内臣李仲宣字象賢始專於窠木後喜工畫鳥雀頗造¶
<pb:KR3h0025_WYG_019-12b>¶
其妙觀柘雀圖其顧盼向背一幹一禽皆極形似葢當¶
時畫工亦歎服之其所缺者風韻蕭散葢亦有所未至¶
焉然人間罕見其本者以其寓意於燕雀之微不求聞¶
達以自娯爾官至内侍省供奉官今御府所藏三¶
　　　寒雀圖一　　　　柘雀湖石圖一¶
　　　柘條雀圖一¶
　¶
　宣和畫譜卷十九¶
