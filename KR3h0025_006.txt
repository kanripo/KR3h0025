# -*- mode: mandoku-view; -*-
#+TITLE: 宣和畫譜
#+DATE: 2015-08-24 23:14:27.121071
#+PROPERTY: ID KR3h0025
#+PROPERTY: BASEEDITION WYG    
#+PROPERTY: JUAN 卷六
<pb:KR3h0025_WYG_006-1a>¶
欽定四庫全書¶
　宣和畫譜卷六¶
　人物二¶
　　唐¶
　　　周　昉　　　　　王　胐¶
　　　韓　滉　　　　　趙温其¶
　　　杜庭睦　　　　　呉　侁¶
　　　鍾師紹¶
<pb:KR3h0025_WYG_006-1b>¶
　　五代¶
　　　趙　嵓(本名/霖)　　　杜　霄¶
　　　丘文播　　　　　丘文曉¶
　　　阮　郜　　　　　童　氏¶
周昉字景元長安人也傳家閥閲以世胄出處貴游間¶
寓意丹青頗馳譽當代兄皓善騎射因戰功授執金吾¶
徳宗召皓謂曰卿弟昉善畫欲令畫章欽寺神卿可特¶
言之經數月帝又諭之方就畫其珍重如此初昉落墨¶
<pb:KR3h0025_WYG_006-2a>¶
時徹去幄帟使往來縱觀之又寺接國門賢愚畢至或¶
言妙處或指擿未至衆目助其得失昉隨所聞改定月¶
餘是非語絶遂下筆成之無復瑕纇當時推為第一其¶
後郭子儀壻趙縱嘗令韓幹寫照衆謂逼真及令昉畫¶
又復過之一日子儀俱列二畫於壁竢其女歸寧詢所¶
畫謂誰女曰趙郎也問幹所寫曰此得形似問昉所畫¶
曰此兼得精神姿制爾於是優劣顯然昉於諸像精意¶
至於感通夢寐示現相儀傳諸心匠此殆非積習所能¶
<pb:KR3h0025_WYG_006-2b>¶
致故俗畫摹臨莫克髣髴至於傳寫婦女則為古今之¶
冠其稱譽流播往往見於名士詩篇文字中昉生平圖¶
繪甚多而散逸為不少貞元來已有新羅國人於江淮¶
間以善價求昉畫而去世謂昉畫婦女多為豐厚態度¶
者亦是一蔽此無他昉貴游子弟多見貴而美者故以¶
豐厚為體而又闗中婦人纎弱者為少至其意穠態逺¶
宜覽者得之也此與韓幹不畫痩馬同意今御府所藏¶
七十有二¶
<pb:KR3h0025_WYG_006-3a>¶
　　　天地水三官像六　五星真形圖一¶
　　　五星圖一　　　　五曜圖一¶
　　　四方天王像四　　降塔天王圖三¶
　　　托塔天王像四　　星官像一¶
　　　天王像二　　　　授塔天王圖一¶
　　　六丁六甲神像四　九子母圖三¶
　　　寫金徳像一　　　北極大帝聖像一¶
　　　行化老君像一　　明皇騎從圖一¶
<pb:KR3h0025_WYG_006-3b>¶
　　　楊妃出浴圖一　　三楊圖一¶
　　　織錦回文圖一　　豫遊圖一¶
　　　五陵逰俠圖一　　蠻夷職貢圖二¶
　　　烹茶圖一　　　　宫女圖二¶
　　　宫騎圖一　　　　逰春士女圖一¶
　　　烹茶士女圖一　　凭欄士女圖一¶
　　　横笛士女圖一　　舞鶴士女圖一¶
　　　紈扇士女圖一　　避暑士女圖一¶
<pb:KR3h0025_WYG_006-4a>¶
　　　覽照士女圖一　　逰行士女圖一¶
　　　吹簫士女圖一　　遊戲士女圖一¶
　　　圍棊繡女圖一　　天竺女人圖一¶
　　　&KR0034;林圖二　　　　寫武后真一¶
　　　按舞圖三　　　　藥欄石林圖一¶
　　　妃子教鸚鵡圖一¶
　　　寳塔出雲天王像一¶
　　　北方毗沙門天王像一¶
<pb:KR3h0025_WYG_006-4b>¶
　　　明皇鬭雞射烏圖一¶
　　　白鸚鵡踐雙陸圖一¶
　　　北齊髙歡帝幸晉陽宫圖一¶
王朏太原人官止劍州刺史喜丹青之習師周昉然精¶
密則視昉為不及一時如趙博文皆昉髙弟也然朏過¶
博文逺甚今御府所藏十¶
　　　明皇燕居圖一　　明皇斫膾圖三¶
　　　寫唐帝后真一　　太真禁牙圖一¶
<pb:KR3h0025_WYG_006-5a>¶
　　　寫卓文君真一　　避暑士女圖一¶
　　　士女家景圖二¶
韓滉字太冲官止撿挍左僕射同中書門下平章事退¶
食之暇好鼔琴書得張顛筆法畫與宗人韓幹相埒其¶
畫人物牛馬尤工昔人以謂牛馬目前近習狀最難似¶
滉落筆絶人然世罕得之葢滉嘗自言不能定筆不可¶
論書畫以非急務故自晦不傳於人今御府所藏三十¶
有六¶
<pb:KR3h0025_WYG_006-5b>¶
　　　李徳裕見客圖一　七才圖一¶
　　　才子圖二　　　　孝行圖二¶
　　　醉學士圖一　　　田家風俗圖一¶
　　　田家移居圖一　　髙士圖一¶
　　　村社圖一　　　　豐稔圖三¶
　　　村社醉散圖一　　風雨僧圖一¶
　　　逸人圖一　　　　堯民擊壤圖二¶
　　　醉客圖一　　　　瀟湘逢故人圖一¶
<pb:KR3h0025_WYG_006-6a>¶
　　　村夫子移居圖一　村童戲蟻圖一¶
　　　雪獵圖一　　　　漁父圖一¶
　　　集社鬬牛圖二　　歸牧圖五¶
　　　古岸鳴牛圖一　　乳牛圖三¶
趙温其成都人也父公祐以畫稱温其幼而頴秀家學¶
益工温其子徳齊亦以畫世其家時名不減父祖大中¶
初温其於大聖慈寺繼父之蹤畫天王帝釋筆法臻妙¶
世稱髙絶今御府所藏二¶
<pb:KR3h0025_WYG_006-6b>¶
　　　焚誦士女圖一　　烹酩士女圖一¶
杜庭睦不知何許人也以畫傳於世道釋人物最為世¶
目之近習者而工之為尤難自呉道元號為絶筆學者¶
隨其所得各自名家庭睦復喜寫故實畫明皇斫膾圖¶
人物品流見之風神氣骨間非有得於心者何以臻妙¶
至此今御府所藏一¶
　　　明皇斫膾圖¶
呉侁不知何許人也作泉石平逺溪友釣徒皆有幽致¶
<pb:KR3h0025_WYG_006-7a>¶
傳其蕭翼蘭亭圖人品輩流各有風儀披圖便能想見¶
一時行記歴歴在目信乎書畫之並傳有所自來也今¶
御府所藏一¶
　　　蕭翼蘭亭圖¶
鍾師紹蜀人也妙丹青畫道釋人物犬馬頗工三代而¶
下禮儀綿蕝至唐盛時雖房杜不敢議師紹乃能作尚¶
齒圖豈無激而然所謂禮失而求諸野今於師紹見之¶
今御府所藏一¶
<pb:KR3h0025_WYG_006-7b>¶
　　　尚齒圖¶
梁駙馬都尉趙嵓本名霖後改今名喜丹青尤工人物¶
格韻超絶非尋常畫工所及有漢書西域傳彈棊診脈¶
等圖傳于世非胸次不凡何能遂脱筆墨畛域耶今御¶
府所藏六¶
　　　調馬圖一　　　　臂鷹人物圖一¶
　　　五陵按鷹圖四¶
杜霄善畫得周昉筆法為多尤工蜂蝶及曲眉豐臉之¶
<pb:KR3h0025_WYG_006-8a>¶
態有秋千撲蝶呉王避暑等圖傳於世葢蜂蝶之畫其¶
妙在粉筆約略間故難得者態度非風流藴藉有王孫¶
貴公子之思致者未易得之故蛺蝶圖唐獨稱滕王要¶
非鐵石心腸者所能作此婉媚之妙也今御府所藏十¶
有二¶
　　　撲蝶圖八　　　　撲蝶士女圖一¶
　　　撲蝶士女圖二　　遊行士女圖一¶
丘文播廣漢人也又名潛與弟文曉俱以畫得名初工¶
<pb:KR3h0025_WYG_006-8b>¶
道釋人物兼作山水其後多畫牛齕草飲水卧與犇¶
乳牸放牧皆曲盡其狀嘗為銜果䑕一時稱為竒絶今¶
已散逸莫知所在今御府所藏二十有五¶
　　　文㑹圖四　　　　豐稔圖一¶
　　　六逸圖四　　　　七才子圖二¶
　　　維摩化身圖一　　維摩示疾圖一¶
　　　松下逍遥圖一　　田家移居圖一¶
　　　渡水僧圖一　　　驪山老母像一¶
<pb:KR3h0025_WYG_006-9a>¶
　　　三笑圖一　　　　牧牛圖三¶
　　　逸牛圖一　　　　乳牛圖二¶
　　　水牛圖一¶
丘文曉廣漢人文播弟也工道釋一時與文播齊名山¶
水亦工要皆髙世之習道家之仙風釋氏之慈相山川¶
之神秀其非有得於心則未有能到其妙也今成都廣¶
漢間文曉筆蹟尤多亦喜畫牧牛葢釋氏以觀性此所¶
以見畫於文曉焉今御府所藏四¶
<pb:KR3h0025_WYG_006-9b>¶
　　　渡水羅漢像一　　故實人物圖一¶
　　　牧牛圖二¶
阮郜不知何許人也入仕為太廟齋郎善畫工寫人物¶
特於士女得意凡纎穠淑婉之態萃於毫端率到閫域¶
作女仙圖有瑶池閬苑風景之趣而霓旌羽葢飄飄凌¶
雲萼綠雙成可以想像衰亂之際尤不可得但傳於世¶
者甚少今御府所藏四¶
　　　女仙圖一　　　　逰春士女圖三¶
<pb:KR3h0025_WYG_006-10a>¶
婦人童氏江南人也莫詳其世系所學出王齊翰畫工¶
道釋人物童以婦人而能丹青故當時縉紳家婦女往¶
往求寫照焉有文士題童氏畫詩曰林下材華雖可尚¶
筆端人物更清妍如何不出深閨裏能以丹青寫外邊¶
後不知所終今御府所藏一¶
　　　六隱圖一¶
　¶
　¶
<pb:KR3h0025_WYG_006-10b>¶
　¶
　¶
　¶
　¶
　¶
　¶
　¶
　宣和畫譜卷六¶
