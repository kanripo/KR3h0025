# -*- mode: mandoku-view; -*-
#+TITLE: 宣和畫譜
#+DATE: 2015-08-24 23:14:27.222535
#+PROPERTY: ID KR3h0025
#+PROPERTY: BASEEDITION WYG    
#+PROPERTY: JUAN 卷十一
<pb:KR3h0025_WYG_011-1a>¶
欽定四庫全書¶
　宣和畫譜卷十一¶
　山水二¶
　　宋¶
　　　董　元　　　　　李　成¶
　　　范　寛　　　　　許道寧¶
　　　陳用志　　　　　翟院㴱¶
　　　髙克明　　　　　郭　熙¶
<pb:KR3h0025_WYG_011-1b>¶
　　　孫可元　　　　　趙　幹¶
　　　屈　鼎　　　　　陸　瑾¶
　　　王士元　　　　　燕　肅¶
董元(一作/源)江南人也善畫多作山石水龍然龍雖無¶
以考按其形似之是否其降陞自如出蟄離洞戲珠吟¶
月而自有喜怒變態之狀使人可以遐想葢常人所以¶
不識者止以想像命意得於𡨕漠不可考之中大抵元¶
所畫山水下筆雄偉有嶄絶峥嶸之勢重巒絶壁使人¶
<pb:KR3h0025_WYG_011-2a>¶
觀而壯之故於龍亦然又作鍾馗氏尤見思致然畫家¶
止以著色山水譽之謂景物富麗宛然有李思訓風格¶
今考元所畫信然葢當時著色山水未多能傚思訓者¶
亦少也故特以此得名于時至其出自胸臆冩山水江¶
湖風雨溪谷峰巒晦明林霏煙雲與夫千岩萬壑重汀¶
絶岸使鑒者得之真若寓目於其處也而足以助騷客¶
詞人之吟思則有不可形容者今御府所藏七十有八¶
　　　夏山圖二　　　　　江山髙隱圖二¶
<pb:KR3h0025_WYG_011-2b>¶
　　　設色春山圖二　　　羣峰霽雪圖一¶
　　　夏景窠石圖二　　　夏山牧牛圖一¶
　　　林峰圖三　　　　　夏山早行圖二¶
　　　秋山圖一　　　　　江山漁艇圖一¶
　　　山麓漁舟圖一　　　江山盪槳圖一¶
　　　萬木竒峰圖一　　　著色山圖二¶
　　　窠石人物圖一　　　水墨竹禽圖三¶
　　　晴峰圖一　　　　　山居圖三¶
<pb:KR3h0025_WYG_011-3a>¶
　　　山彴圖一　　　　　松峰圖三¶
　　　長夀真人像一　　　寫孫真人像一¶
　　　江堤晚景圖一　　　重溪煙靄圖一¶
　　　冬晴逺岫圖二　　　雪浦待渡圖二¶
　　　密雪漁歸圖一　　　寒林重汀圖一¶
　　　寒林鍾馗圖二　　　雪陂鍾馗圖二¶
　　　寒江窠石圖一　　　寒林圖一¶
　　　松檟平逺圖一　　　水石吟龍圖一¶
<pb:KR3h0025_WYG_011-3b>¶
　　　風雨出蟄龍圖二　　山洞龍圖一¶
　　　戲龍圖二　　　　　昇龍圖一¶
　　　跨龍圖一　　　　　跨牛圖一¶
　　　飲水牧牛圖一　　　鍾馗氏一¶
　　　巖中羅漢像一　　　牧牛圖一¶
　　　瀟湘圖一　　　　　漁舟圖一¶
　　　漁父圖一　　　　　海岸圖一¶
　　　採菱圖二　　　　　寒塘宿鴈圖三¶
<pb:KR3h0025_WYG_011-4a>¶
　　　夏景山口待渡圖一¶
　　　水墨竹石栖禽圖二¶
　　　孔子見虞丘子圖二¶
李成字咸熙其先唐之宗室五季艱難之際流寓於四¶
方避地北海遂為營丘人父祖以儒學吏事聞於時家¶
世中衰至成猶能以儒道自業善屬文氣調不凡而磊¶
落有大志因才命不偶遂放意於詩酒之間又寓興于¶
畫精妙&KR0004;非求善唯以自娯於其間耳故所畫山林藪¶
<pb:KR3h0025_WYG_011-4b>¶
澤平逺險易縈帶曲折飛流危棧斷橋絶澗水石風雨¶
晦明煙雲雪霧之状一皆吐其胸中而冩之筆下如孟¶
郊之鳴於詩張顛之狂於草無適而非此也筆力因是¶
大進于時凡稱山水者必以成為古今第一至不名而¶
曰李營丘焉然雖畫家素喜譏評號為善褒貶者無不¶
斂衽以推之嘗有顯人孫氏知成善畫得名故貽書招¶
之成得書且憤且歎曰自古四民不相雜處吾本儒生¶
雖游心藝事然適意而已奈何使人羈致入戚里賔¶
<pb:KR3h0025_WYG_011-5a>¶
館研吮丹粉而與畫史冗人同列乎此戴逵之所以碎¶
琴也卻其使不應孫忿之隂以賄厚賂營丘之在仕相¶
知者冀其宛轉以術取之也不踰時而果得數圖以歸¶
未幾成隨郡計赴春官較藝而孫氏卑辭厚禮復招之¶
既不獲已至孫館成廼見前之所畫張於謁舍中成作¶
色振衣而去其後王公貴戚皆馳書致幣懇請者不絶¶
於道而成漫不省也晚年好遊江湖間終於淮陽逆旅¶
子覺以經術知名踐歴館閣孫宥嘗為天章閣待制尹¶
<pb:KR3h0025_WYG_011-5b>¶
京故出金帛以購成之所畫甚多悉歸而藏之自成歿¶
後名益著其畫益難得故學成者皆摹倣成所畫峰巒¶
泉石至於刻畫圖記名字等庶幾亂真可以欺世然不¶
到處終為識者辨之第名之不可揜而使人慕之如是¶
信公議所同焉或云又兼善畫龍水亦竒絶也但所長¶
在於山水之間故不稱云今御府所藏一百五十有九¶
　　　重巒春曉圖　　　煙嵐春曉圖二¶
　　　夏山圖二　　　　夏景晴嵐圖二¶
<pb:KR3h0025_WYG_011-6a>¶
　　　夏雲出谷圖四　　秋山圖三¶
　　　秋山静釣圖一　　冬晴行旅圖二¶
　　　秋嶺遙山圖二　　山鎖秋風圖二¶
　　　冬景遙山圖二　　密雲待渡圖二¶
　　　江山密雪圖三　　林石雪景圖三¶
　　　羣山雪霽圖三　　雪麓早行圖一¶
　　　雪溪圖二　　　　雪峰圖一¶
　　　愛景晴嵐圖三　　愛景寒林圖三¶
<pb:KR3h0025_WYG_011-6b>¶
　　　寒林圖八　　　　寒林獨玩圖一¶
　　　竒石寒林圖二　　巨石寒林圖四¶
　　　嵐煙晚晴圖三　　煙嵐曉景圖七¶
　　　晴嵐曉景圖八　　嵐光清曉圖二¶
　　　曉嵐平逺圖二　　曉景雙峰圖二¶
　　　闊渚晴峰圖二　　曉嵐圖一¶
　　　晴嵐圖二　　　　晴巒圖二¶
　　　晴巒平逺圖三　　晴巒蕭寺圖二¶
<pb:KR3h0025_WYG_011-7a>¶
　　　晴峰霽靄圖二　　晴江列岫圖二¶
　　　横峰曉霽圖三　　峻峰茂林圖一¶
　　　喬木蕭寺圖一　　長山平逺圖二¶
　　　古木遙岑圖四　　霧披遙山圖三¶
　　　山隂磨溪圖二　　髙山圖三¶
　　　平逺圖一　　　　雙峰圖三¶
　　　山腰樓觀圖三　　讀碑窠石圖二¶
　　　煙峰行旅圖二　　逺浦遙岑圖一¶
<pb:KR3h0025_WYG_011-7b>¶
　　　煙波漁艇圖一　　江山漁父圖一¶
　　　亭泉松石圖一　　秀峰圖一¶
　　　平逺窠石圖一　　起蟄圖一¶
　　　大寒林圖四　　　小寒林圖二¶
　　　山谷晴嵐圖二　　江臯羣峰圖三¶
　　　老筆層峰圖二　　羣峰灌木圖二¶
　　　春山早行圖三　　春雲出岫圖二¶
范寛(一名/中正)字中立華原人也風儀峭古進止疎野性嗜¶
<pb:KR3h0025_WYG_011-8a>¶
酒落魄不拘世故常往來於京洛喜畫山水始學李成¶
既悟乃歎曰前人之法未嘗不近取諸物吾與其師於¶
人者未若師諸物也吾與其師於物者未若師諸心於¶
是捨其舊習卜居於終南太華岩隈林麓之間而覽其¶
雲煙慘淡風月隂霽難状之景黙與神遇一寄于筆端¶
之間則千巖萬壑恍然如行山隂道中雖盛暑中凜凜¶
然使人急欲挾纊也故天下皆稱寛善與山傳神宜其¶
與關李竝馳方駕也蔡卞嘗題其畫云關中人謂性緩¶
<pb:KR3h0025_WYG_011-8b>¶
為寛中立不以名著以俚語行故世傳范寛山水今御¶
府所藏五十有八¶
　　　四聖搜山圖一　　春山圖二¶
　　　春山平逺圖三　　春山老筆圖二¶
　　　夏山圖十　　　　夏峰圖三¶
　　　夏山煙靄圖三　　秋山圖四¶
　　　秋景山水圖二　　煙嵐秋曉圖二¶
　　　冬景山水圖二　　雪景寒林圖一¶
<pb:KR3h0025_WYG_011-9a>¶
　　　雪山圖二　　　　雪峰圖二¶
　　　寒林圖十二　　　山隂蕭寺圖二¶
　　　海山圖一　　　　崇山圖三¶
　　　煉丹圖一¶
許道寧長安人善畫山林泉石甚工初市藥都門時時¶
戲拈筆而作寒林平逺之圖以聚觀者方時聲譽已著¶
而筆法葢得於李成晩遂脱去舊學行筆簡易風度益¶
著而張士遜一見賞詠久之因贈以歌其略云李成謝¶
<pb:KR3h0025_WYG_011-9b>¶
世范寛死唯有長安許道寧時以為榮今御府所藏一¶
百三十有八¶
　　　茅亭賞雪圖一　　春山曉渡圖二¶
　　　春龍出蟄圖二　　江山捕魚圖一¶
　　　春雲出谷圖一　　山林春煙圖一¶
　　　三敎野渡圖一　　夏山圖七¶
　　　煙溪夏景圖一　　風雨驚牛圖一¶
　　　秋山晴靄圖二　　秋江喚渡圖一¶
<pb:KR3h0025_WYG_011-10a>¶
　　　秋山詩意圖二　　秋山晚渡圖一¶
　　　秋山圖六　　　　秋江閒釣圖一¶
　　　秋江早行圖一　　嵐鎖秋峰圖三¶
　　　雪霽行舟圖三　　雪峰僧舎圖一¶
　　　雪滿羣峰圖三　　雪滿危峰圖三¶
　　　羣峰密雪圖三　　羣山密雪圖一¶
　　　雪江漁釣圖二　　雪山樓觀圖一¶
　　　寒林圖十三　　　大寒林圖三¶
<pb:KR3h0025_WYG_011-10b>¶
　　　小寒林圖五　　　寒雲戴雪圖一¶
　　　愛景晴巒圖三　　晴峰漁浦圖一¶
　　　晴嵐曉峰圖二　　晴峰晚景圖三¶
　　　晴巒圖三　　　　晴峰圖三¶
　　　雲出山腰圖三　　煙鎖山腰圖三¶
　　　晴峰漁釣圖一　　羣峰秀嶺圖三¶
　　　羣峰雙澗圖二　　林樾遙岑圖一¶
　　　江山積雪圖一　　窠石戲龍圖二¶
<pb:KR3h0025_WYG_011-11a>¶
　　　山路早行圖一　　霜秋晴巒圖一¶
　　　江山歸鴈圖三　　行觀華嶽圖一¶
　　　曉挂輕帆圖一　　層巒漁浦圖一¶
　　　雲山圖一　　　　林石圖二¶
　　　窠石圖六　　　　雙松圖二¶
　　　捕魚圖一　　　　牧牛圖一¶
　　　臨㴱圖一　　　　履薄圖一¶
　　　夏雲欲雨圖一　　山觀蕭寺圖一¶
<pb:KR3h0025_WYG_011-11b>¶
　　　夏山風雨圖四　　溪山風雨圖一¶
　　　春嵐曉靄圖一　　春山行旅圖一¶
　　　冩李成夏峰平逺圖二¶
陳用志潁川郾城人居小窰因而時人皆呼為小窰陳¶
初為圖畫院祗候已而告歸於家在鄉里中工畫道釋¶
人馬山林等雖詳悉精微但疎放全少而拘制頗嚴故¶
求之於規矩之外無飄逸處也大抵所學不能恢廓耳¶
今御府所藏一¶
<pb:KR3h0025_WYG_011-12a>¶
　　　秋山圖¶
翟院㴱北海人工畫山水而學李成與成同郡也院㴱¶
年少時為本郡伶人一日郡守宴㑹方在庭執樂忽游¶
目若有所寓頓失&KR0540;節樂工舉其過而劾之守詰其故¶
院㴱具以其情對曰性本善畫操撾之次忽見浮雲在¶
空宛若竒峰絶壁真可以為畫範目不两視因失&KR0540;節¶
守歎而釋之此與賈島吟詩騎驢衝京尹何異古人謂¶
用志不分乃凝於神院㴱近之矣院㴱摹傚李成畫則¶
<pb:KR3h0025_WYG_011-12b>¶
可以亂真至自為多不能創意於成之外亦有所未至¶
爾使擴而充之不已其可量也耶今御府所藏一¶
　　　冩李成澄江平逺圖¶
髙克明絳州人端愿謙厚不事矜持喜游佳山水間搜¶
竒訪古窮幽探絶終日忘歸心期得處即歸燕坐静室¶
沈屏思慮幾與造化者游於是落筆則胸中丘壑盡在¶
目前祥符中以蓺進入圖畫院試之便殿圖畫壁遷待¶
詔守少府監主簿賜紫克明亦善工道釋人馬花鳥鬼¶
<pb:KR3h0025_WYG_011-13a>¶
神樓觀山水等皆造髙妙也時人有以勢利求者未必¶
荅朋友間有願得者即欣然與之疏財好義畫流輩中¶
未易得也今御府所藏十¶
　　　春波吟龍圖二　　夏山飛&KR1260;圖二¶
　　　窠石野渡圖二　　煙嵐窠石圖二¶
　　　村學圖二¶
郭熙河陽溫縣人為御畫院蓺學善山水寒林得名于¶
時初以巧贍致工既久又益精㴱稍稍取李成之法布¶
<pb:KR3h0025_WYG_011-13b>¶
置愈造妙處然後多所自得至攄發胸臆則於髙堂素¶
壁放手作長松巨木回溪斷崖岩岫巉絶峰巒秀起雲¶
煙變滅䁆靄之間千態萬状論者謂熙獨步一時雖年¶
老落筆益壮如隨其年貌焉熙後著山水畫論言逺近¶
淺㴱風雨明晦四時朝暮之所不同則有春山淡(一作/&KR1904;)¶
冶而如&KR0015;夏山蒼翠而如滳秋山明浄而如籹冬山慘¶
淡而如睡之説至於溪谷橋彴漁艇釣竿人物樓觀等¶
莫不分布使得其所言皆有序可為畫式文多不載至¶
<pb:KR3h0025_WYG_011-14a>¶
其所謂大山堂堂為衆山之主長松亭亭為衆木之表¶
則不特畫矣葢進乎道歟熙雖以畫自業然能教其子¶
思以儒學起家今為中奉大夫管勾成都府蘭湟秦鳳¶
等州茶事兼提舉陜西等買馬監牧公事亦&KR0359;於論畫¶
但不能以此自名今御府所藏三十¶
　　　子猷訪戴圖二　　竒石寒林圖二¶
　　　詩意山水圖二　　古木遙山圖二¶
　　　巧石雙松圖二　　江臯圖一¶
<pb:KR3h0025_WYG_011-14b>¶
　　　遙峰圖一　　　　睛巒圖一¶
　　　煙雨圖一　　　　雲岩圖一¶
　　　秀松圖一　　　　春山圖一¶
　　　㠋嶺圖一　　　　&KR1260;布圖一¶
　　　幽谷圖一　　　　濺撲圖一¶
　　　平逺圖一　　　　寒峰圖一¶
　　　斷崖圖一　　　　秀巒圖一¶
　　　古木圖一　　　　茂峰圖一¶
<pb:KR3h0025_WYG_011-15a>¶
　　　逺山圖一　　　　山觀圖一¶
　　　谿谷圖一¶
孫可元不知何許人好畫呉越間山水筆力雖不至豪¶
放而氣韻髙古喜圖髙士幽人巖居漁隱之趣嘗作春¶
雲出岫觀其命意則知其無心於物聊游戲筆墨以玩¶
世者所以非陶潛綺皓之流不見諸筆下今御府所藏¶
十有二¶
　　　陶潜歸去來圖一　滕王閣圖一¶
<pb:KR3h0025_WYG_011-15b>¶
　　　商山四皓圖二　　山麓漁歌圖一¶
　　　髙隱圖一　　　　春雲山岫圖一¶
　　　江山蕭散圖一　　山水圖二¶
　　　山觀圖一　　　　牧牛圖一¶
趙幹江南人善畫山林泉石事偽主李煜為畫院學生¶
故所畫皆江南風景多作樓觀舟船水村漁市花竹散¶
為景趣雖在朝市風埃間一見便如江上令人褰裳欲¶
涉而問舟浦漵間也今御府所藏九¶
<pb:KR3h0025_WYG_011-16a>¶
　　　春林歸牧圖一　　夏山風雨圖四¶
　　　夏日玩泉圖一　　煙靄秋涉圖一¶
　　　冬晴漁浦圖一　　江行初雪圖一¶
屈鼎開封府人善畫山水仁宗朝為圖畫院祗候學燕¶
貴作山林四時風物之變態與夫煙霞慘舒泉石凌礫¶
之状頗有思致雖未能極其精妙視等輩故已駸駸度¶
越矣今畫譜姑取之葢使學之者有進於是而已今御¶
府所藏三¶
<pb:KR3h0025_WYG_011-16b>¶
　　　夏景圖三¶
陸瑾江南人善畫江山風物落筆瀟灑殊無塵埃作四¶
時圖繪春則山隂曲水夏則茂林泉石秋則風雨溪壑¶
冬則雪橋野店鋪張㸃綴歴歴可觀至於捕魚運石水¶
閣僧舎布置物像無不精確可以追蹤名手但傳于世¶
不多耳今御府所藏二十有二¶
　　　山隂髙㑹圖一　　溪山僧舎圖一¶
　　　水閣閒棊圖一　　夏山圖四¶
<pb:KR3h0025_WYG_011-17a>¶
　　　雪橋圖一　　　　運石圖一¶
　　　磨溪圖二　　　　溪山風雨圖三¶
　　　漁家風景圖三　　捕魚圖二¶
　　　乘龍圖一　　　　仙山圖二¶
王士元仁夀之子也止於郡推官襟韻蕭爽喜作丹青¶
遂能兼有諸家之妙人物師周昉山水師關仝屋木師¶
郭忠恕凡所下筆者無一筆無來處故皆精微山水中¶
多以樓閣臺榭院宇橋徑務為人居處牕牖間景趣耳¶
<pb:KR3h0025_WYG_011-17b>¶
乏&KR0359;山大谷煙霞之氣議者以此病之然求其風韻則¶
髙於闗仝其筆力則老於商訓今御府所藏一¶
　　　山閣圖¶
文臣燕肅字穆之其先本燕薊人也後徙居曹南祖𦵏¶
於陽翟今為陽翟人文學治行縉紳推之其胸次瀟灑¶
毎寄心於繪事尤喜畫山水寒林與王維相上下獨不¶
為設色舊傳太常與玉堂屏等皆肅之真蹟而肅嘗寓¶
於景寧坊所居亦有其畫今皆湮沒焉獨睢潁洛佛寺¶
<pb:KR3h0025_WYG_011-18a>¶
尚存遺墨肅心匠甚巧不特善畫山水凡創物足以驚¶
世絶人且如徐州之蓮花漏是也又嘗有造鼓既畢而¶
忘易鐶者無因可以使釘腳拳於鼓之腹遂造肅請術¶
肅乃呼鍜者命作一大鎖簧入之衆皆服其智由是知¶
肅畫之妙皆類於此也而王安石於人物慎許可獨題¶
肅之所畫瀟湘山水圖詩云燕公侍書燕王府王求一¶
筆終不與奏論讞死誤當赦全活至今何可數燕王葢¶
元儼也為元儼僚屬不肯下之有以見肅之操守焉至¶
<pb:KR3h0025_WYG_011-18b>¶
其抗章論獻天下疑案奏讞自肅始也全活至今何啻¶
億萬計故安石又曰仁人義士埋黄土只有粉墨歸囊¶
楮則歎息於斯不亦宜乎歴官至龍圖閣直學士以尚¶
書禮部侍郎致仕子孫既顯贈太師天下止稱燕公今¶
御府所藏三十有七¶
　　　春岫漁歌圖一　　春山圖四¶
　　　夏溪圖二　　　　秋山逺浦圖一¶
　　　冬晴釣艇圖二　　雪滿羣山圖三¶
<pb:KR3h0025_WYG_011-19a>¶
　　　寒林圖一　　　　大寒林圖二¶
　　　小寒林圖二　　　履冰圖一¶
　　　江山蕭寺圖二　　古岸遙山圖三¶
　　　送寒衣女圖一　　状牛頭山望圖一¶
　　　渡水牛圖一　　　雙松圖二¶
　　　松石圖一　　　　冩李成履薄圖二¶
　　　雪浦人歸圖四　　寒雀圖一¶
　¶
<pb:KR3h0025_WYG_011-19b>¶
　¶
　¶
　¶
　¶
　¶
　¶
　¶
　宣和畫譜卷十一¶
