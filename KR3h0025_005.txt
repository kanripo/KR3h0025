# -*- mode: mandoku-view; -*-
#+TITLE: 宣和畫譜
#+DATE: 2015-08-24 23:14:27.104719
#+PROPERTY: ID KR3h0025
#+PROPERTY: BASEEDITION WYG    
#+PROPERTY: JUAN 卷五
<pb:KR3h0025_WYG_005-1a>¶
欽定四庫全書¶
　宣和畫譜卷五¶
　　人物敘論¶
昔人論人物則曰白晳如瓠其為張蒼眉目若畫其為¶
馬援神姿髙徹之如王衍閑雅甚都之如相如容儀俊¶
爽之如裴楷體貌閑麗之如宋玉至於論美女則蛾眉¶
皓齒如東隣之女&KR0347;姿豔逸如洛浦之神至有善為妖¶
態作愁眉啼籹墮馬髻折腰步齲齒笑者皆是形容見¶
<pb:KR3h0025_WYG_005-1b>¶
於議論之際而然也若夫殷仲堪之眸子裴楷之頰毛¶
精神有取於阿堵中髙逸可置之丘壑間者又非議論¶
之所能及此畫者有以造不言之妙也故畫人物最為¶
難工雖得其形似則往往乏韻故自呉晉以來號為名¶
手者才得三十三人其卓然可傳者則呉之曹弗興晉¶
之衞協隋之鄭法士唐之鄭䖍周昉五代之趙岩杜霄¶
本朝之李公麟彼雖筆端無口而尚論古之人至於品¶
流之髙下一見而可以得之者也然有畫人物得名而¶
<pb:KR3h0025_WYG_005-2a>¶
特不見於譜者如張昉之雄簡程坦之荒閑尹質維真¶
元靄之形似非不善也葢前有曹衞而後有李公麟照¶
映數子固已奄奄是知譜之所載無虚譽焉¶
　人物一(前代帝王/等寫真附)¶
　　呉¶
　　　曹弗興¶
　　晉¶
　　　衞　協　　　　　謝　稚¶
<pb:KR3h0025_WYG_005-2b>¶
　　隋¶
　　　鄭法士¶
　　唐¶
　　　楊　寧　　　　　楊　昇¶
　　　張　萱　　　　　鄭　䖍¶
　　　陳　閎　　　　　周古言¶
曹弗興呉興人也以畫名冠絶一時孫權命畫屏誤墨¶
成蠅狀權疑其真至於手彈之時呉有八絶弗興預一¶
<pb:KR3h0025_WYG_005-3a>¶
焉又嘗溪中見赤龍夭矯波間因寫以獻孫皓皓賞激¶
珍藏之至宋文帝時累月旱暵祈禱無應於是取弗興¶
畫龍置水傍應時雨足且南齊去呉為未逺而謝赫謂¶
弗興之迹殆不復見祕閣之内獨有所畫龍頭又況後¶
南齊數百歳耶嘗畫兵符圖極工然不見諸傳記者豈¶
非一時祕而不出故得以傳逺不坐豐狐文豹之厄也¶
今御府所藏一¶
　　　兵符圖¶
<pb:KR3h0025_WYG_005-3b>¶
衞協以畫名于時作道釋人物冠絶當代嘗畫七佛圖¶
不㸃目睛人或疑而有請協謂不爾即恐其騰空而去¶
世以協為畫聖名豈虚哉顧愷之以丹青自名獨慎許¶
可亦謂七佛與烈女圖偉而有情勢毛詩北風圖巧密¶
於情思而自以所畫為不及協有烈士圖卞莊子刺虎¶
圖舊傳於代歴世既逺罕見其本今所存者有卞莊子¶
刺虎圖髙士圖皆横披短軸而髙士圖恐因傳流之誤¶
而為之名豈古烈士圖耶姑因之而不復易今御府所¶
<pb:KR3h0025_WYG_005-4a>¶
藏三¶
　　　卞莊子刺虎圖一　髙士圖二¶
謝稚陳郡陽夏人也初為晉司徒主簿入宋為寜朔將¶
軍善畫多為賢母孝子節婦烈女之圖有補於風教雖¶
䑛筆和墨不無意也今御府所藏二¶
　　　烈女正節圖一　　三牛圖一¶
鄭法士不知何許人也在周為大都督員外侍郎建中¶
將軍入隋授中散大夫善畫師張僧繇當時已稱髙弟¶
<pb:KR3h0025_WYG_005-4b>¶
其後得名益著尤長於人物至冠瓔佩帶無不有法而¶
儀矩丰度取像其人雖流水浮雲率無定態筆端之妙¶
亦能形容論者謂江左自僧繇已降法士獨步焉法士¶
弟法輪亦以畫稱雖精密有餘而不近師匠以此失之¶
子徳文孫尚子皆傳家學尚子睦州建徳尉尤工鬼神¶
論者謂優劣在父祖之間又善為顫筆見於衣服手足¶
木葉川流者皆勢若顫動此葢深得法士遺範應之於¶
心者然耳故他人欲學莫能髣髴今御府所藏十¶
<pb:KR3h0025_WYG_005-5a>¶
　　　遊春苑圖四　　　遊春山圖二¶
　　　讀碑圖四¶
楊寧善畫人物與楊昇張萱同時皆以寫真得名開元¶
間寫史館像風神氣骨不止於求似而已畫至人物為¶
難楊寧獨工其難而遂擅畫人物專門之習豈易得哉¶
今御府所藏三¶
　　　出遊人馬圖一　　劉聰對戎圖一¶
　　　庖廚圖一¶
<pb:KR3h0025_WYG_005-5b>¶
楊昇不知何許人也開元中為史館畫真有明皇與肅¶
宗像深得王者氣度後世模倣多矣畫明皇者不知儀¶
範偉麗有非常之表但止於秀目長鬚之態而已又恐¶
覽者不能辨則制衣服冠巾以别之此衆人所能者不¶
足道也昇以寫照專門又當時親見竒表宜乎傳之甚¶
精郭若虚見聞志謂昇嘗作禄山像今亡矣宜若不足¶
取誠使其人尚在衆必臠食而糞弃雖有遺像亦唾穢¶
不顧昇獨為之者豈非著戒於往昔歟今御府所藏四¶
<pb:KR3h0025_WYG_005-6a>¶
　　　唐明皇真一　　唐肅宗真一¶
　　　望賢宫圖一　　髙士圖一¶
張萱京兆人也善畫人物而於貴公子與閨房之秀最¶
工其為花蹊竹榭㸃綴皆極妍巧以金井梧桐秋葉黄¶
之句畫長門怨甚有思致又能寫嬰兒此尤為難葢嬰¶
兒形貌態度自是一家要於大小歳數間定其面目髫¶
稚世之畫者不失之於身小而貌壯則失之於似婦人¶
又貴賤氣調與骨法尤須各别杜甫詩有小兒五歳氣¶
<pb:KR3h0025_WYG_005-6b>¶
食牛滿堂賔客皆回頭此豈可以常兒比也畫者宜於¶
此致思焉舊稱萱作貴公子夜遊宫中乞巧乳母抱嬰¶
兒按羯&KR0540;等圖今御府所藏四十有七¶
　　　明皇納涼圖一　　整籹圖一¶
　　　乳母抱嬰兒圖一　搗練圖一¶
　　　執炬宫騎圖一　　唐后行從圖五¶
　　　挾彈宫騎圖一　　宫女圖二¶
　　　衞夫人像一　　　按羯&KR0540;圖一¶
<pb:KR3h0025_WYG_005-7a>¶
　　　按樂士女圖一　　日本女騎圖一¶
　　　賞雪圖二　　　　扶掖士女圖一¶
　　　五王博戲圖二　　四暢圖一¶
　　　織錦回文圖三　　元辰像一¶
　　　&KR0034;林圖一　　　　横笛士女圖二¶
　　　鼓琴士女圖二　　遊行士女圖一¶
　　　藏謎士女圖一　　樓觀士女圖一¶
　　　烹茶士女圖一¶
<pb:KR3h0025_WYG_005-7b>¶
　　　明皇鬬雞射烏圖二¶
　　　寫明皇擊梧桐圖二¶
　　　虢國夫人夜逰圖一¶
　　　虢國夫人逰春圖一¶
　　　七夕祈巧士女圖三¶
　　　寫太真教鸚鵡圖一¶
　　　虢國夫人踏青圖一¶
鄭䖍鄭州滎陽人也善畫山水好書常苦無紙䖍於慈¶
<pb:KR3h0025_WYG_005-8a>¶
恩寺貯柿葉數屋逐日取葉𨽻書歳久殆遍嘗自寫其¶
詩并畫以獻明皇明皇書其尾曰鄭䖍三絶畫陶潛風¶
氣髙逸前所未見非醉卧北窻下自謂羲皇上人同有¶
是況者何足知若人哉此宜見畫於鄭䖍也䖍官止著¶
作郎今御府所藏八¶
　　　摩騰三藏像一　　陶潛像一¶
　　　峻嶺溪橋圖四　　杖引圖一¶
　　　人物圖一¶
<pb:KR3h0025_WYG_005-8b>¶
陳閎㑹稽人為永王府長史傳寫兼工人物鞍馬其得¶
意處輩流見之莫不歛衽開元中明皇召入供奉毎令¶
寫御容玅絶當時又嘗於太清宫寫肅宗不惟龍顔鳳¶
姿日角月宇之狀逼真而筆力英逸真與閻立本並馳¶
爭先故一時人多從其學韓幹亦以畫馬進明皇怪其¶
無閎筆法使令師之其器重故可知也今御府所藏十¶
有七¶
　　　寫唐列聖像一　　寫唐帝真一¶
<pb:KR3h0025_WYG_005-9a>¶
　　　公子圖一　　　　明皇擊梧桐圖一¶
　　　李思摩真一　　　六祖禪師像六¶
　　　揭帝神像一　　　寫内廏龍駒圖二¶
　　　人馬圖一　　　　呈馬圖一¶
　　　入草圖一¶
周古言不知何許人也善畫人物於婦人為尤工多畫¶
宫禁歳時行樂之勝世稱名筆然摹寫形似未為竒特¶
至於布景命思則意在筆外惟覽者得於丹青之所不¶
<pb:KR3h0025_WYG_005-9b>¶
到則知非常工所能為也今御府所藏三¶
　　　明帝夜逰圖二¶
　　　鵓鴿士女圖一¶
　¶
　¶
　¶
　¶
　宣和畫譜卷五¶
