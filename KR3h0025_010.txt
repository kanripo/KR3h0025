# -*- mode: mandoku-view; -*-
#+TITLE: 宣和畫譜
#+DATE: 2015-08-24 23:14:27.199927
#+PROPERTY: ID KR3h0025
#+PROPERTY: BASEEDITION WYG    
#+PROPERTY: JUAN 卷十
<pb:KR3h0025_WYG_010-1a>¶
欽定四庫全書¶
　宣和畫譜卷十¶
　　山水敘論¶
嶽鎮川靈海涵地負至于造化之神秀隂陽之明晦萬¶
里之逺可得之於咫尺間其非胸中自有丘壑發而見¶
諸形容未必知此且自唐至本朝以畫山水得名者類¶
非畫家者流而多出於縉紳士大夫然得其氣韻者或¶
乏筆法或得筆法者多失位置兼衆妙而有之者亦世¶
<pb:KR3h0025_WYG_010-1b>¶
難其人葢昔人以泉石膏盲煙霞痼疾為幽人隱士之¶
誚是則山水之於畫市之於康衢世目未必售也至唐¶
有李思訓盧鴻一王維張璪輩五代有荆浩闗仝是皆不¶
獨畫造其妙而人品甚髙若不可及者至本朝李成一¶
出雖師法荆浩而擅出藍之譽數子之法遂亦掃地無¶
餘如范寛郭熙王詵之流固已各自名家而皆得其一¶
體不足以窺其奥也其間馳譽後先者凡四十人悉具¶
于譜此不復書若商訓周曾李茂等亦以山水得名然¶
<pb:KR3h0025_WYG_010-2a>¶
商訓失之拙周曾李茂失之工皆不能造古人之兼長¶
譜之不載葢自有定論也¶
　山水一(窠石附/)¶
　　唐¶
　　　李思訓　　　　　李昭道¶
　　　盧鴻一　　　　　王　維¶
　　　王　洽　　　　　項　容¶
　　　張　詢　　　　　畢　宏¶
<pb:KR3h0025_WYG_010-2b>¶
　　　張　璪　　　　　荆　浩¶
　　五代¶
　　　闗　仝　　　　　杜　楷¶
李思訓唐宗室也弟姪之間凡妙極丹青者五人思訓¶
最為時所器重官止左武衞大將軍畫皆超絶尤工山¶
石林泉筆格遒勁得湍瀨潺湲煙霞縹渺難寫之狀天¶
寳中明皇召思訓畫大同殿壁兼掩陣夜聞有水聲而¶
明皇謂思訓通神之佳手詎非技進乎道而不為富貴¶
<pb:KR3h0025_WYG_010-3a>¶
所埋沒則何能得此荒逺閒暇之趣耶其子昭道同時¶
于此亦不凡故人云大李將軍小李將軍者大謂思訓¶
小謂昭道也今人所畫著色山往往多宗之然至其妙¶
處不可到也今御府所藏十有七¶
　　　山居四皓圖二　　春山圖一¶
　　　江山漁樂圖三　　羣峰茂林圖三¶
　　　神女圖一　　　　無量夀佛圖一¶
　　　四皓圖一　　　　五祚宫女圖一¶
<pb:KR3h0025_WYG_010-3b>¶
　　　踏錦圖三　　　　明皇御苑出遊圖一¶
李昭道思訓之子父子俱以畫齊名官至中書舍人時¶
人以小李將軍稱智思筆力視思訓為未及然亦翩翩¶
佳公子也能不墮於裘馬筦絃之習而戲弄翰墨為一¶
時妙手顧不偉歟武后時殘虐宗支為宗子者亦皆惴¶
恐不獲安處故雍王賢作黄臺瓜辭以自況冀其感悟¶
而昭道有摘瓜圖著戒不為無補爾今御府所藏六¶
　　　春山圖一　　　　落照圖二¶
<pb:KR3h0025_WYG_010-4a>¶
　　　摘瓜圖一　　　　海岸圖二¶
盧鴻一字浩然本范陽人山林之士也隱嵩山開元間以¶
諌議大夫召固辭賜隱居服草堂一所令還山頗喜寫¶
山水平逺之趣非泉石膏肓煙霞痼疾得之心應之手¶
未足以造此畫草堂圖世傳以比王維輞川草堂葢是¶
所賜一丘一壑自己足了此生今見之筆乃其志也今¶
御府所藏三¶
　　　窠石圖一　　　　松林㑹真圖一¶
<pb:KR3h0025_WYG_010-4b>¶
　　　草堂圖一¶
王維字摩詰開元初擢進士官至尚書右丞唐史自有¶
傳其出處之詳此得以略也維善畫尤精山水當時之¶
畫家者流以謂天機所到而所學者皆不及後世稱重¶
亦云維所畫不下呉道𤣥也觀其思致髙逺初未見於¶
丹青時時詩篇中已自有畫意由是知維之畫出於天¶
性不必以畫拘葢生而知之者故落花寂寂啼山鳥楊¶
柳青靑渡水人又與行到水窮處坐看雲起時及白雲¶
<pb:KR3h0025_WYG_010-5a>¶
回望合青靄入看無之類以其句法皆所畫也而送元¶
二使西安詩者後人以至鋪張為陽闗曲圖且往時之¶
士人或有占其一蓺者無不以蓺掩其徳若閻立本是¶
也至人以畫師名之立本深以為耻若維則不然矣乃¶
自為詩云夙世謬詞客前身應畫師人卒不以畫師歸¶
之也如杜子美作詩品量人物必有攸當時猶稱維為¶
髙人王右丞也則其他可知何則諸人之以畫名於世¶
者止長於畫也若維者妙齡屬辭長而擢第名盛於開¶
<pb:KR3h0025_WYG_010-5b>¶
元天寳間豪英貴人虚左以迎寧薛諸王待之若師友¶
兄弟乃以科名文學冠絶當代故時稱朝廷左相筆天¶
下右丞詩之句皆以官稱而不名也至其卜築輞川亦¶
在圖畫中是其胸次所存無適而不瀟灑移志之於畫¶
過人宜矣重可惜者兵火之餘數百年間而流落無幾¶
後來得其髣髴者猶可以絶俗也正如唐史論杜子美¶
謂殘膏賸馥霑丐後人之意況乃真得維之用心處耶¶
今御府所藏一百二十有六¶
<pb:KR3h0025_WYG_010-6a>¶
　　　太上像二　　　　山莊圖一¶
　　　山居圖一　　　　棧閣圖七¶
　　　劍閣圖三　　　　雪山圖一¶
　　　喚渡圖一　　　　運糧圖一¶
　　　雪岡圖四　　　　捕魚圖二¶
　　　雪渡圖三　　　　漁市圖一¶
　　　騾綱圖一　　　　異域圖一¶
　　　早行圖二　　　　村墟圖二¶
<pb:KR3h0025_WYG_010-6b>¶
　　　度闗圖一　　　　蜀道圖四¶
　　　四皓圖一　　　　維摩詰圖二¶
　　　髙僧圖九　　　　渡水僧圖三¶
　　　山谷行旅圖一　　山居農作圖二¶
　　　雪江勝賞圖二　　雪江詩意圖一¶
　　　雪岡渡闗圖一　　雪川羈旅圖一¶
　　　雪景餞别圖一　　雪景山居圖二¶
　　　雪景待渡圖三　　羣峰雪霽圖一¶
<pb:KR3h0025_WYG_010-7a>¶
　　　江臯㑹遇圖二　　黄梅出山圖一¶
　　　淨名居士像三　　渡水羅漢圖一¶
　　　寫須菩提像一　　寫孟浩然真一¶
　　　寫濟南伏生像一　十六羅漢圖四十八¶
王洽不知何許人善能潑墨成畫時人皆號為王潑墨¶
性嗜酒疎逸多放傲於江湖間毎欲作圖畫之時必待¶
沈酣之後解衣䃲礴吟嘯鼓躍先以墨潑圖幛之上迺¶
因似其形像或為山或為石或為林或為泉者自然天¶
<pb:KR3h0025_WYG_010-7b>¶
成倐若造化已而雲霞卷舒煙雨慘淡不見其墨汚之¶
迹非畫史之筆墨所能到也宋白喜題品嘗題洽所畫¶
山水詩其首章云疊巘層巒一潑開細情髙興互相催¶
此則知洽潑墨之畫為臻妙也今御府所藏二¶
　　　嚴光釣瀨圖　　　喬松圖¶
項容不知何許人當時以處士名稱之善畫山水師事¶
王黙作松峰泉石圖筆法枯硬而少温潤故昔之評畫¶
者譏其頑澀然挺特巉絶亦自是一家今御府所藏二¶
<pb:KR3h0025_WYG_010-8a>¶
　　　松峰圖　　　　　寒松漱石圖¶
張詢南海人不第後流寓長安以畫自適後至蜀中因¶
假館於昭覺寺為僧夢休作早午晚三景圖於壁間率¶
取呉中山水氣象用以落筆焉唐僖宗幸蜀見之歎賞¶
彌日葢早晚之景今昔人皆能為之而午景為難狀也¶
譬如詩人吟詠春與秋冬則著述為多而夏則全少耳¶
其後蜀偽主王氏乃欲遷於所居與棟相連移之則損¶
於是遂止詢嘗畫雪峰危棧圖極工意其入蜀之所見¶
<pb:KR3h0025_WYG_010-8b>¶
也然亦所以著戒有臨㴱履薄之遺風云今御府所藏二¶
　　　雪峰危棧圖二¶
畢宏不知何許人善工山水乃作松石圖於左省壁間¶
一時文士皆有詩稱之其落筆縱横皆變易前法不為¶
拘滯也故得生意為多葢畫家之流嘗有諺語謂畫松¶
當如夜义臂鸛鵲啄而㴱坳淺凸又所以為石焉而宏¶
一切變通意在筆前非繩墨所能制宏大歴間官至京¶
兆少尹今御府所藏一¶
<pb:KR3h0025_WYG_010-9a>¶
　　　松石圖¶
張璪(一作/藻)字文通呉郡人官止撿挍祠部員外郎衣冠¶
文行為一時名流善畫松石山水自撰繪境一篇言¶
畫之要訣畢庶子宏擅名於當代一見驚異之葢璪嘗¶
以手握雙管一為生枝一為枯枿而四時之行遂驅筆¶
得之所畫山水之狀則髙低秀絶咫尺深重幾若斷取¶
一時號為神品唐兵部員外郎李約好畫成癖聞有家¶
藏璪松石幛者迺詣購其家妻已練為衣故知世間尤¶
<pb:KR3h0025_WYG_010-9b>¶
物遭不幸者豈特是而已乎孫何嘗有詩詠呉興而卒¶
章曰誰如張璪工松石擬裂鮫綃畫作圖此則知璪之¶
所畫而為一時稱賞今御府所藏六¶
　　　松石圖二　　　　寒林圖二¶
　　　太上像一　　　　松竹髙僧圖一¶
荆浩河内人自號為洪谷子博雅好古以山水專門頗¶
得趣向嘗謂呉道𤣥有筆而無墨頃容有墨而無筆浩¶
兼二子所長而有之葢有筆無墨者見落筆蹊徑而少¶
<pb:KR3h0025_WYG_010-10a>¶
自然有墨而無筆者去斧鑿痕而多變態故王洽之所¶
畫者先潑墨於縑素之上然後取其髙低上下自然之¶
勢而為之今浩介二者之間則人以為天成兩得之矣¶
故所以可悦衆目使覽者易見焉當時有闗仝號能畫¶
猶師事浩為門弟子故浩之所能為一時之所器重後¶
乃撰山水訣一卷遂表進藏之袐閣梅堯臣嘗觀浩所¶
畫山水圖曽有詩其略曰上有荆浩字持歸翰林公之¶
句而又曰范寛到老學未足李成但得平逺工此則所¶
<pb:KR3h0025_WYG_010-10b>¶
以知浩所學固自不凡而堯臣之論非過也今御府所¶
藏二十有二¶
　　　夏山圖四　　　　蜀山圖一¶
　　　山水圖一　　　　瀑布圖一¶
　　　秋山樓觀圖二　　秋山瑞靄圖二¶
　　　秋景漁父圖三　　山隂讌蘭亭圖三¶
　　　白蘋洲五亭圖一¶
　　　寫楚襄王遇神女圖四¶
<pb:KR3h0025_WYG_010-11a>¶
闗仝(一名/穜)長安人畫山水早年師荆浩晚年筆力過浩¶
逺甚尤喜作秋山寒林與其村居野渡幽人逸士漁市¶
山驛使其見者悠然如在灞橋風雪中三峽聞猿時不¶
復有市朝抗塵走俗之狀葢仝之所畫其脱略毫楮筆¶
愈簡而氣愈壯景愈少而意愈長也而深造古淡如詩¶
中淵明琴中賀若非碌碌之畫工所能知當時郭忠恕¶
亦神仙中人也亦師事仝授學故筆法不墮近習仝於¶
人物非所長於山間作人物多求胡翼為之故仝所畫¶
<pb:KR3h0025_WYG_010-11b>¶
村堡橋彴色色備有而翼因得以附名於不朽也今御¶
府所藏九十有四¶
　　　秋山圖二十二　　秋晚煙嵐圖二¶
　　　江山漁艇圖二　　江山行船圖二¶
　　　春山蕭寺圖一　　秋山霜霽圖四¶
　　　闗山老木圖一　　秋山樓觀圖四¶
　　　秋山楓木圖一　　秋山漁樂圖四¶
　　　秋江早行圖二　　秋峰聳秀圖二¶
<pb:KR3h0025_WYG_010-12a>¶
　　　羣峰秋色圖三　　竒峰髙寺圖二¶
　　　山舍謳歌圖一　　山隂行人圖一¶
　　　崦嵫待月圖一　　林藪逍遥圖一¶
　　　巖隈髙偃圖一　　嘯傲煙霞圖一¶
　　　岸曲醉吟圖一　　霧鎖重闗圖四¶
　　　窠石平逺圖一　　楓木峭壁圖一¶
　　　石岸古松圖一　　松木髙士圖一¶
　　　故實山水圖一　　夏雨初晴圖二¶
<pb:KR3h0025_WYG_010-12b>¶
　　　山隂讌蘭亭圖四　仙山圖四¶
　　　闗山圖一　　　　溪山圖一¶
　　　崇山圖一　　　　山水圖一¶
　　　山城圖一　　　　巨峰圖一¶
　　　竒峰圖一　　　　晴峰圖一¶
　　　函闗圖一　　　　危棧圖一¶
　　　雲巖圖一　　　　石淙圖一¶
　　　平橋圖一　　　　峻極圖三¶
<pb:KR3h0025_WYG_010-13a>¶
杜楷(一作/措)成都人善工山水極妙作枯木斷崖雲崦煙¶
岫之態思致頗逺又圖寫昔人詩句為之亦可以想見¶
其胸次耳今御府所藏一¶
　　　翠屏金沙圖¶
　¶
　¶
　¶
　¶
<pb:KR3h0025_WYG_010-13b>¶
　¶
　¶
　¶
　¶
　¶
　¶
　¶
　宣和畫譜卷十¶
