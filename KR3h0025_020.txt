# -*- mode: mandoku-view; -*-
#+TITLE: 宣和畫譜
#+DATE: 2015-08-24 23:14:27.369004
#+PROPERTY: ID KR3h0025
#+PROPERTY: BASEEDITION WYG    
#+PROPERTY: JUAN 卷二十
<pb:KR3h0025_WYG_020-1a>¶
欽定四庫全書¶
　宣和畫譜巻二十¶
　　墨竹敘論¶
繪事之求形似捨丹青朱黄鉛粉則失之是豈知畫之¶
貴乎有筆不在夫丹青朱黄鉛粉之工也故有以淡墨¶
揮掃整整斜斜不專於形似而獨得於象外者往往不¶
出於畫史而多出於詞人墨卿之所作葢胷中所得固¶
已吞雲夢之八九而文章翰墨形容所不逮故一寄於¶
<pb:KR3h0025_WYG_020-1b>¶
毫楮則拂雲而髙寒傲雪而玉立與夫招月吟風之状¶
雖執熱使人亟挾纊也至於布景致思不盈咫尺而萬¶
里可論則又豈俗工所能到哉畫墨竹與夫小景自五¶
代至本朝才得十二人而五代獨得李頗本朝魏端獻¶
王頵士人文同輩故知不以著色而專求形似者世罕¶
其人¶
　墨竹(小景附/)¶
　　五代¶
<pb:KR3h0025_WYG_020-2a>¶
　　　李　頗¶
　　宋¶
　　　親王頵　　　　　令　穰¶
　　　令　庇　　　　　王　氏¶
　　　李　瑋　　　　　劉夢松¶
　　　文　同　　　　　李時敏¶
　　　閻士安　　　　　梁師閔¶
　　　僧夢休¶
<pb:KR3h0025_WYG_020-2b>¶
李頗(一作/坡)南昌人善畫竹氣韻飄舉不求小巧而多於¶
情任率落筆便有生意然所傳於世者不多葢竹昔人¶
以謂不可一日無而子猷見竹則造門不問誰氏袁粲¶
遇竹輒留七賢六逸皆以竹隱詞人墨卿髙世之士所¶
眷意焉頗不習他技獨有得於竹知其胷中故自超絶¶
今御府所藏一¶
　　　叢竹圖¶
親王皇叔端獻王頵英宗第四子也㓜而秀嶷長而頴¶
<pb:KR3h0025_WYG_020-3a>¶
異忠孝友愛出於天性方居東宫時自熙寧至於元豐¶
凡十上章疏乞居外第於是神宗以其同氣之情終不¶
允許至元祐初固請期於必從而後已於是太皇太后¶
哲宗两宫重違其意乃允其請葢忠孝友愛故非出於¶
勉强也平居之時無所嗜好獨左右圖書與管城毛穎¶
相周旋作篆籀飛白之書而大小字筆力雄俊戲作小¶
筆花竹蔬果與夫難狀之景粲然目前以墨冩竹其茂¶
梢勁節吟風㵼露拂雲篩月之態無不曲盡其妙復善¶
<pb:KR3h0025_WYG_020-3b>¶
鰕魚蒲藻古木江蘆有滄洲水雲之趣非畫工所得以¶
窺其藩籬也今御府所藏七十¶
　　　籜筍榮竹圖二　　籜筍小景圖一¶
　　　帶根筍竹圖一　　勁節筍竹圖二¶
　　　折枝嫩梢圖一　　折枝秋梢圖一¶
　　　折枝古竹圖一　　榮竹圖一¶
　　　蒲竹圖二　　　　&KR1696;竹圖一¶
　　　冩生鴨脚圖二　　水墨叢竹圖四¶
<pb:KR3h0025_WYG_020-4a>¶
　　　水墨榮竹圖二　　水墨蘆竹圖二¶
　　　水墨宿竹圖二　　水墨老竹圖一¶
　　　水墨紫薑圖一　　水墨筍竹圖二¶
　　　墨竹黄鸝圖二　　墨竹小景圖二¶
　　　墨竹圖三十　　　墨竹春梢圖二¶
　　　折枝墨竹圖一　　四景墨竹圖一¶
　　　墨竹春梢凝露圖一¶
　　　墨竹孫枝蘸碧圖一¶
<pb:KR3h0025_WYG_020-4b>¶
　　　墨竹挺節凌霜圖一¶
宗室令穰字大年藝祖五世孫也令穰生長宫邸處冨¶
貴綺紈間而能游心經史戲弄翰墨尤得意於丹青之¶
妙喜藏晉宋以來法書名畫每一過目輙得其妙雖藝¶
成而下得不愈於博奕狗馬者乎至於畫陂湖林樾煙¶
雲鳬雁之趣荒遠閒暇亦自有得意處雅為流輩之所¶
貴重然所冩特於京城外坡坂汀渚之景耳使周覽江浙¶
荆湘崇山峻嶺江湖溪澗之勝麗以為筆端之助則亦¶
<pb:KR3h0025_WYG_020-5a>¶
不减晉宋流輩嘗因端午節進所畫扇哲宗嘗書其背¶
云朕嘗觀之其筆甚妙因書國泰二字賜之一時以為榮¶
官至崇信軍節度觀察留後贈開府儀同三司追封榮¶
國公今御府所藏二十有四¶
　　　墨竹雙鵲圖二　　柘竹雙禽圖二¶
　　　四景山水圖四　　小景圖二¶
　　　風竹圖一　　　　溪山春色圖一¶
　　　夏溪行旅圖一　　秋塘羣鳬圖一¶
<pb:KR3h0025_WYG_020-5b>¶
　　　寒灘密雪圖一　　江汀集雁圖一¶
　　　水墨鴝鵒圖二　　怪石筠柘圖二¶
　　　雪江圖一　　　　雪荘圖一¶
　　　遠山圖一　　　　訪戴圖一¶
宗室令庇善畫墨竹凡落筆瀟洒可愛世之畫竹者甚¶
多難得疎秀不求形似盡娟娟竒態者故横斜曲直各¶
分向背淺深露白以資竒特或作蟠屈露根風折雨壓¶
雖援毫弄巧往往太拘所以格俗氣弱不到自然妙處¶
<pb:KR3h0025_WYG_020-6a>¶
唯士人則不然未必能工所謂形似但命意布致洒落¶
疎枝秀葉初不在多下筆縱横更無凝滯竹之佳思筆簡¶
而意已足矣俗畫務為竒巧而意終不到愈精愈繁竒¶
畫者務為疎放而意嘗有餘愈略愈精此正相背馳耳令¶
庇當以文同為歸庶不入於俗格官見任衡州防禦使¶
今御府所藏一¶
　　　墨竹圖¶
親王端獻魏王頵婦魏越國夫人王氏自髙祖父中書¶
<pb:KR3h0025_WYG_020-6b>¶
令秦正懿王審琦以勲勞從藝祖定天下為功臣之家¶
而未聞閨房之秀復能接武光輝者端慧淑慎有古曹¶
大家之風則魏越國夫人其後焉葢年十有六以令族¶
淑徳妻端獻王其所以柔順閑靚不復事珠玉文繡之¶
好而日以圖史自娯至取古之賢婦烈女可以為法者¶
資以自繩作篆𨽻得漢晉以來用筆意為小詩有林下¶
泉間風氣以淡墨寫竹整整斜斜曲盡其態見者疑其¶
影落縑素之間也非胷次不凡何以臻此今御府所藏¶
<pb:KR3h0025_WYG_020-7a>¶
二¶
　　　冩生墨竹圖二¶
駙馬都尉李瑋字公炤其先本錢塘人後以章懿皇太¶
后外家得緣戚里因以進至京師仁宗召見於便殿問¶
其年曰十三質其學則占對雍容因賜坐與食瑋下拜¶
謝而上舉止益可觀於是仁宗竒之顧左右引視中宫¶
繼宣諭尚兖國公主瑋善作水墨畫時時寓興則寫興¶
䦨輒棄去不欲人聞知以是傳于世者絶少士大夫亦¶
<pb:KR3h0025_WYG_020-7b>¶
不知瑋之能也平生喜吟詩才思敏妙又能章草飛白¶
散𨽻皆為仁祖所知大抵作畫生于飛白故不事丹青¶
而率意於水墨耳官至平海軍節度使撿挍太師贈開¶
府儀同三司謚修恪今御府所藏二¶
　　　水墨蒹葭圖　　　湖石圖¶
劉夢松江南人善以水墨作花鳥於淺深之間分顔色¶
輕重之態互相映發雖綵繪無以加也自成一種氣格¶
耳又作䊸竹圖甚精緻葢竹本以直為上修篁髙勁架¶
<pb:KR3h0025_WYG_020-8a>¶
雪凌霜始有取焉今夢松乃作䊸曲之竹不得其所矣¶
或造物賦形不與之完或有所拘閡而不遂其性又或¶
以所託非其地而致此皆物之不幸者將以著戒焉今¶
御府所藏三¶
　　　雪鵲圖二　　　　䊸竹圖一¶
文臣文同字與可梓潼永泰人善畫墨竹知名于時凡¶
於翰墨之間託物寓興則見於水墨之戲頃守洋州於¶
篔簹谷構亭其上為朝夕遊處之地故於畫竹愈工至¶
<pb:KR3h0025_WYG_020-8b>¶
於月落亭孤檀欒飄發之姿疑風可動不筍而成葢亦¶
進於妙者也或喜作古槎老枿淡墨一掃雖丹青家極¶
毫㨋之妙者形容所不能及也葢與可工於墨竹之畫¶
非天資頴異而胷中有渭川千畆氣壓十萬丈夫何以¶
至於此哉官至司封員外郎充祕閣挍理今御府所藏¶
十有一¶
　　　水墨竹雀圖二　　墨竹圖四¶
　　　折枝墨竹圖一　　疎竹生青壁圖一¶
<pb:KR3h0025_WYG_020-9a>¶
　　　著色竹圖一　　　古木修筠圖二¶
文臣李時敏字致道成都人時雍之弟作字與兄時雍¶
相後先大字尤工毎作文餘字初不費力又善弧矢凡¶
箭發無不破的雖百發未見其出侯者而時敏有吏才¶
妙於丹青葢書畫者本出一體而科斗篆籀作而書畫¶
乃分冝時敏兄弟皆以書畫名冠一時官止朝請郎今¶
御府所藏一¶
　　　詩意圖¶
<pb:KR3h0025_WYG_020-9b>¶
閻士安陳國宛丘人家世業醫性喜作墨戲荆檟枳棘¶
荒崖斷岸皆極精妙尤長于竹或作風偃雨霽煙薄景曛¶
霜枝雪榦亭亭苒苒曲盡其態中書令謚武恭王徳用好¶
收花竹之畫士安作墨竹圖獻之徳用一見歎美不已¶
遂以為篋中之冠奏補國子四門助敎後之學者往往¶
取以為模楷焉今御府所藏二¶
　　　墨竹圖一　　　　折枝墨竹圖一¶
武臣梁師閔(一作/士閔)字循徳京師人以資䕃補綴右曹父¶
<pb:KR3h0025_WYG_020-10a>¶
和嘗以詩書敎師閔略通大意能詩什其後和因其好¶
工詩書乃令學丹青下筆遂如素習長于花竹羽毛等¶
物取法江南人精緻而不疎謹嚴而不放多就規矩繩¶
墨故少瑕纇葢出於所命而未出于胸次之所得出於¶
規模未出于規模之所拘者也大抵拘者猶可以放至¶
其放則不可拘矣葢師閔之畫於此方興而未艾欲至¶
於放焉今任左武大夫忠州刺史提㸃西京崇福宫今¶
御府所藏二¶
<pb:KR3h0025_WYG_020-10b>¶
　　　栁溪新霽圖一　　蘆汀密雪圖一¶
僧夢休江南人喜延揖畫史之絶藝者得一佳筆必髙¶
價售之學唐希雅作花竹禽烏煙雲風雪盡物之態葢¶
亦平生講評規模之有自今御府所藏二十有九¶
　　　風竹圖十四　　　筍竹圖七¶
　　　叢竹圖六　　　　雪竹圖一¶
　　　雪竹雙禽圖一¶
　　蔬果敘論¶
<pb:KR3h0025_WYG_020-11a>¶
灌園學圃昔人所請而早韭晚菘來禽青李皆入翰林¶
子墨之美談是則蔬果宜有見於丹青也然蔬果於冩¶
生最為難工論者以謂郊外之蔬易工於水濵之蔬¶
而水濵之蔬又易工於園畦之蔬也葢墜地之果易¶
工於折枝之果而折枝之果又易工於林間之果也今¶
以是求畫者之工拙信乎其知言也況夫蘋蘩之可羞¶
含桃之可薦然則丹青者豈徒事朱鉛而取玩哉詩人¶
多識草木蟲魚之性而畫者其所以豪奪造化思入妙¶
<pb:KR3h0025_WYG_020-11b>¶
微亦詩人之作也若草蟲者凡見諸詩人之比興故因¶
附于此且自陳以來至本朝其名傳而畫存者才得六¶
人焉陳有顧野王五代有唐垓輩本朝有郭元方釋居¶
寧之流餘有畫之傳世者詳具于譜至於徐熙輩長于¶
蟬蝶鑒裁者謂為熙善冩花然熙别門兼有所長故不¶
復列于此如侯文慶僧守賢譚宏等皆以草蟲果蓏名¶
世文慶者亦以技進待詔然前有顧野王後有僧居寧¶
故文慶守賢不得以季孟其間故此譜所以不載云¶
<pb:KR3h0025_WYG_020-12a>¶
　蔬果(藥品草蟲附/)¶
　　陳¶
　　　顧野王¶
　　五代¶
　　　唐　垓　　　　　丁　謙¶
　　宋¶
　　　郭元方　　　　　李延之¶
　　　僧居寧¶
<pb:KR3h0025_WYG_020-12b>¶
顧野王字希馮呉郡人七歲讀五經九歲善屬文識天¶
文地理無所不通尤長於畫在梁朝為中領軍後宣城¶
王為揚州刺史野王與瑯琊王襃竝為賓客野王善圖¶
畫乃令野王畫古賢命王褒書贊時人稱為二絶畫草¶
蟲尤工多識草木蟲魚之性詩人之事畫亦野王無聲¶
詩也入陳官至黄門侍郎今御府所藏一¶
　　　草蟲圖¶
唐垓不知何許人也善畫禽魚生菜世稱其工然魚蟲¶
<pb:KR3h0025_WYG_020-13a>¶
草木雖甚微也自非妙於萬物而為言發而見於形容¶
者未易知此至有野禽生菜魚鰕海物等圖傳于世矣¶
且畫魚鰕者不過汀渚池塘與夫庖中机上之物至海¶
物則罕見其本焉若其瑰怪雄傑乗時射勢鼓風霆破¶
萬里浪不至乎中流折角㸃額則畫亦雄矣垓之於海¶
物者其有得於此焉今御府所藏一¶
　　　生菜圖¶
丁謙晉陵人初工畫竹後兼善果實園蔬傅粉淺深率¶
<pb:KR3h0025_WYG_020-13b>¶
有生意蟲蠧殘蝕之状具能模冩至使人捫之若有跡¶
也嘗畫葱一本為江南李氏賞激親書丁謙二字於其¶
上葢欲别其非常畫耳其後冦凖藏之以為珍玩焉今¶
御府所藏三¶
　　　冩生蓮藕圖一　　冩生葱圖二¶
武臣郭元方字子正京師人善畫草蟲信手寓興俱有¶
生態盡得蠉飛鳴躍之状當時頗為士大夫所喜然率¶
爾落筆疏略簡當乃為精絶或㸃綴求竒則欲益反損¶
<pb:KR3h0025_WYG_020-14a>¶
此正所謂外重内拙黄金注者也論者亦以此少之大¶
抵造物之意初無心於整齊至于自形自色則各有攸¶
當苟物物雕琢使之妍好則安得周而徧哉故刻楮雖¶
工造一葉至於三年君子不取也豈非直欲漸近自然¶
乎元方官至内殿承制今御府所藏三¶
　　　草蟲圖三¶
武臣李延之善畫蟲魚草木得詩人之風雅冩生尤工¶
不墮近時畫史之習状於飛走必取其儷亦以賦物各¶
<pb:KR3h0025_WYG_020-14b>¶
遂其性之意官止左班殿直今御府所藏十有六¶
　　　冩生草蟲圖十　　冩生折枝花圖一¶
　　　金沙遊魚圖一　　雙鶴圖一¶
　　　雙獐圖一　　　　雙蠏圖一¶
　　　喓喓圖一¶
僧居寧毗陵人喜飲酒酒酣則好為戲墨作草蟲筆力¶
勁峻不專于形似每自題云居寧醉筆梅堯臣一見賞¶
詠其超絶因贈以詩其略云草根有纎意醉墨得已熟¶
<pb:KR3h0025_WYG_020-15a>¶
於是居寧之名藉甚好事者得之遂為珍玩耳今御府¶
所藏一¶
　　　草蟲圖一¶
　¶
　¶
　¶
　¶
　¶
<pb:KR3h0025_WYG_020-15b>¶
　¶
　¶
　¶
　¶
　¶
　¶
　¶
　宣和畫譜卷二十¶
