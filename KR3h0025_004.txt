# -*- mode: mandoku-view; -*-
#+TITLE: 宣和畫譜
#+DATE: 2015-08-24 23:14:27.091049
#+PROPERTY: ID KR3h0025
#+PROPERTY: BASEEDITION WYG    
#+PROPERTY: JUAN 卷四
<pb:KR3h0025_WYG_004-1a>¶
欽定四庫全書¶
　宣和畫譜巻四¶
　道釋四¶
　　宋¶
　　　孫夢卿　　　　　孫知㣲¶
　　　句龍爽　　　　　陸文通¶
　　　王齊翰　　　　　顔徳謙¶
　　　侯　翌　　　　　武洞清¶
<pb:KR3h0025_WYG_004-1b>¶
　　　韓　虬　　　　　楊　棐¶
　　　武宗元　　　　　徐知常¶
　　　李得柔¶
孫夢卿字輔之東平人也工畫道釋學呉生而未能少¶
變其後傳移呉本大得妙處至數丈人物本施寛濶者¶
縮移狹隘則不過數寸悉不失其形似如以鑑取物見¶
大小逺近耳覽者神之號稱孫脱壁又云孫呉生以此¶
可見其精絶但施於卷軸者殊少葢塔廟歲久不能皆¶
<pb:KR3h0025_WYG_004-2a>¶
存也今御府所藏三¶
　　　太上像一　　　　葛仙翁像一¶
　　　松石問禪圖一¶
孫知微字太古眉陽人也世本田家天機頴悟善畫初¶
非學而能清淨寡慾飄飄然真神仙中人不茹婦人所¶
饌食有密以驗之者皆不可逃所知喜畫道釋用筆放¶
逸不蹈襲前人筆墨畦畛嘗於成都夀寧院壁圖九曜¶
落墨已乃令童仁益輩設色侍從中有持水晶缾者因¶
<pb:KR3h0025_WYG_004-2b>¶
増以蓮花知㣲既見謂缾所以鎮天下之水吾得之道¶
經今増以花失之逺矣故知知微之妙豈俗畫所能到¶
也蜀人尤加禮之得畫則珍藏十襲知㣲多客寓寺觀¶
精黄老瞿曇之學故畫道釋益工而蜀中寺觀尤多筆¶
跡焉今御府所藏三十有七¶
　　　天蓬像二　　　　天地水三官像六¶
　　　九曜像三　　　　填星像一¶
　　　亢星像一　　　　火星像一¶
<pb:KR3h0025_WYG_004-3a>¶
　　　十一曜像一　　　歳星像一¶
　　　五星像一　　　　星官像二¶
　　　伏犧像一　　　　長夀仙像一¶
　　　葛仙翁像一　　　寫孫先生像一¶
　　　維摩像一　　　　文殊降靈圖一¶
　　　智公真一　　　　過海天王圖一¶
　　　行道天王圖一　　遊行天王圖一¶
　　　羅漢像一　　　　衲衣僧一¶
<pb:KR3h0025_WYG_004-3b>¶
　　　掃象圖一　　　　戰沙虎圖一¶
　　　虎鬬牛圖一　　　牛虎圖一¶
　　　寫李八百妹産黄庭經像一¶
　　　寫彭祖女禮北斗像一¶
句龍爽蜀人敦厚慎重不妄語言好丹青喜為古衣冠¶
多作質野不媚之狀觀之如鼎彛間見三代以前篆畫¶
也便覺近習為凡陋而使人有還淳反朴之意好畫故¶
事人物世多傳其本今御府所藏一¶
<pb:KR3h0025_WYG_004-4a>¶
　　　紫府仙山圖¶
陸文通江南人畫山水道釋樓臺得名于時山水學董¶
元巨然作羣峰雪霽圖覽之使人有登髙作賦之思畫¶
道釋尤工作㑹仙圖皆出乎風塵物表飄飄然有凌雲¶
之意是其筆端不凡者今御府所藏十有四¶
　　　神仙圖四　　　　仙山故實圖四¶
　　　㑹仙圖二　　　　羣峯雪霽圖四¶
王齊翰金陵人事江南偽主李煜為翰林待詔畫道釋¶
<pb:KR3h0025_WYG_004-4b>¶
人物多思致好作山林丘壑隱巖幽卜無一㸃朝市風¶
埃氣開寳未煜銜璧請命步卒李貴者入佛寺中得齊¶
翰畫羅漢十六軸為商賈劉元嗣髙價售之載入京師¶
質於僧寺後元嗣償其所貸願贖以歸而僧以過期拒¶
之元嗣訟于官府時太宗尹京督索其畫一見大加賞¶
嘆遂留畫厚賜而釋之閲十六日太宗即位後名應運¶
羅漢今御府所藏一百十有九¶
　　　傳法太上圖一　　三教重屏圖一¶
<pb:KR3h0025_WYG_004-5a>¶
　　　太陽像一　　　　太隂像一¶
　　　金星像一　　　　水星像一¶
　　　火星像一　　　　土星像一¶
　　　羅㬋像一　　　　計都像一¶
　　　北斗星君像一　　元辰像一¶
　　　長生朝元圖一　　寫南斗星像六¶
　　　㑹仙圖三　　　　仙山圖一¶
　　　佛像一　　　　　因地佛圖一¶
<pb:KR3h0025_WYG_004-5b>¶
　　　佛㑹圖一　　　　釋迦佛像二¶
　　　藥師佛像一　　　大悲像二¶
　　　觀音菩薩像一　　勢至菩薩像一¶
　　　自在觀音像一　　寳陁羅觀音像一¶
　　　巖居觀音圖一　　慈氏菩薩像一¶
　　　白衣觀音像一　　須菩提像二¶
　　　十六羅漢像十六　十六羅漢像十¶
　　　色山羅漢圖二　　羅漢像二¶
<pb:KR3h0025_WYG_004-6a>¶
　　　玩蓮羅漢像二　　巖居羅漢像一¶
　　　賔頭盧像一　　　玩泉羅漢像一¶
　　　髙僧圖一　　　　智公像一¶
　　　花巖髙僧像一　　巖居僧一¶
　　　髙士圖二　　　　藥王像二¶
　　　髙賢圖二　　　　逸士圖一¶
　　　重屏圖一　　　　古賢圖五¶
　　　圍碁圖一　　　　琴㑹圖一¶
<pb:KR3h0025_WYG_004-6b>¶
　　　琴釣圖二　　　　垂綸圖一¶
　　　水閣圖一　　　　髙閒圖一¶
　　　靜釣圖一　　　　龍女圖一¶
　　　海岸圖二　　　　秀峯圖一¶
　　　陸羽煎茶圖一　　陵陽子明圖一¶
　　　支許閒曠圖一　　林壑五賢圖一¶
　　　林亭髙㑹圖一　　海岸琪木圖一¶
　　　江山隱居圖一　　金碧潭圖一¶
<pb:KR3h0025_WYG_004-7a>¶
　　　設色山水圖一　　林汀遥岑圖一¶
　　　林泉十六羅漢圖四¶
　　　楚襄王夢神女圖一¶
顔徳謙建康人也善畫人物多喜寫道像此外雜工動¶
植論者謂王維不能過雖疑其與之太甚然在江南時¶
偽唐李氏亦云前有愷之後有徳謙雖不及王顧亦居¶
常品之上矣其最著者有蕭翼取蘭亭横軸風格特異¶
可證前説但流落未見今御府所藏二十有一¶
<pb:KR3h0025_WYG_004-7b>¶
　　　太上像一　　　　太上度闗圖一¶
　　　太上圖一　　　　太上採芝像一¶
　　　四子太上像一　　採芝圖一¶
　　　仙跡圖二　　　　十二溪女圖三¶
　　　洞庭靈姻圖二　　渡水牧牛圖二¶
　　　牧牛圖二　　　　乳牛圖一¶
　　　竹穿魚圖一　　　野鵲圖一¶
　　　蟬蝶圖一¶
<pb:KR3h0025_WYG_004-8a>¶
侯翌字子沖安定人善畫端拱雍熈之際聲名藉甚學¶
呉道元作道釋落墨清駛行筆勁峻峭拔而秀絢麗而¶
雅亦畫家之絶藝也始年十三師郭巡官郭忘其名越¶
四年所學過郭逺甚慮掩郭名徙寓秦川往往秦川僧¶
舍畫壁尚有存者今御府所藏十有六¶
　　　行化太上像一　　天蓬像一¶
　　　九曜像一　　　　釋迦像一¶
　　　維摩文殊像一　　地藏菩薩像一¶
<pb:KR3h0025_WYG_004-8b>¶
　　　長夀王菩薩像一　問病維摩圖一¶
　　　智公傳真像一　　獻花菩薩像一¶
　　　淨名居士像一　　天王像一¶
　　　鬼子母像一　　　漢殿論功圖一¶
　　　避暑士女圖一　　賦詩士女圖一¶
武洞清長沙人也工畫人物最長於天神道釋等像布¶
置落墨廣狹大小横斜曲直莫不合度而坐作進退向¶
背俛仰皆有思致尤得人物名分尊嚴之體獲譽於一¶
<pb:KR3h0025_WYG_004-9a>¶
時至有市鄽人以刋石著洞清姓名而求售者然其它¶
畫則未聞傳於世者亦少獨十一曜具在今御府所藏¶
二十有一¶
　　　太陽像二　　　　太隂像二¶
　　　金星像二　　　　木星像一¶
　　　水星像二　　　　火星像一¶
　　　土星像二　　　　羅㬋像一¶
　　　計都像一　　　　水仙像一¶
<pb:KR3h0025_WYG_004-9b>¶
　　　智積菩薩像一　　侍香金童像一¶
　　　散花玉女像一　　藥王像一¶
　　　詩女對吟圖二¶
韓虬(一作/求)陜人也與李祝同學呉道元後聲譽並馳人¶
以韓李稱尤長於道釋嘗在陜郊龍興寺作畫壁其骨¶
相非世間形色葢深得於道元者也道元之於道釋世¶
謂絶筆學者稍窺其藩籬則便為名流況虬專門之學¶
宜其進於妙也今御府所藏十有三¶
<pb:KR3h0025_WYG_004-10a>¶
　　　寫太隂像一　　　水星像一¶
　　　星官像一　　　　觀音像一¶
　　　慈氏菩薩像一　　行道菩薩像二¶
　　　獻花菩薩像二　　獻香菩薩像二¶
　　　天王圖一¶
　　　東華司命晉陽真人像一¶
楊棐京師人也客游江浙後居淮楚善畫釋典學呉生¶
能作大像嘗於泗濵普照佛刹為二神率踰三丈質幹¶
<pb:KR3h0025_WYG_004-10b>¶
偉然凛凛可畏又作鍾馗亦工按鍾馗近時畫者雖多¶
考其初或云明皇病瘧夢鍾馗舞於前以遣瘧癘其後¶
傳寫形似於世世始有鍾馗然臨時更革態度大同而¶
小異唯丹青家緣飾之如何耳又説嘗得六朝古碣於¶
墟墓間上有鍾馗字似非始於開元也卒無考據今御¶
府所藏二¶
　　　立像觀音一　　　鍾馗氏圖一¶
文臣武宗元字總之河南白波人官至虞曹外郎家世¶
<pb:KR3h0025_WYG_004-11a>¶
業儒而宗元特喜丹青之學尤長於道釋筆法備曹呉¶
之妙父道與故相王隨為布衣之舊隨見宗元竒之因¶
妻外甥女以隨廕補太廟齋郎嘗於西京上清宫畫三¶
十六天帝其間赤明和陽天帝潛寫太宗御容以宋火¶
徳王故以赤明配焉真宗祀汾隂還道由洛陽幸上清¶
宫忽見御容驚曰此真先帝也遽命焚香再拜歎其精¶
妙竚立久之張士遜有詩云曽此焚香動聖容葢謂是¶
也祥符初營玉清昭應宫召募天下名流圖殿廡壁衆¶
<pb:KR3h0025_WYG_004-11b>¶
逾三千幸有中其選者才百許人時宗元為之冠故名¶
譽益重輩流莫不歛衽今御府所藏十有五¶
　　　天尊像一　　　　天帝釋像一¶
　　　朝元仙仗圖一　　北帝像一¶
　　　真武像一　　　　火星像一¶
　　　土星像一　　　　天王圖一¶
　　　觀音菩薩像一　　渡海天王像一¶
　　　李得一衝雪過魯陵岡圖四¶
<pb:KR3h0025_WYG_004-12a>¶
道士徐知常字子中建陽人也能詩善屬文凡道儒典¶
教與夫制作無不該曉脱略時輩蕭然老成有士君子¶
之風方闡道教首預選掄挍讎琅函玉笈之書無不精¶
確居閒則鼓琴瀹茗以自娯真方外之士畫神仙事蹟¶
明其本末位置有序仙風道骨飄飄凌雲葢善命意者¶
也舊嘗有痼疾遇異人得修煉之術却藥謝醫以至引¶
年白髮紅顔真有所得今為沖虚大夫蘂珠殿侍晨今¶
御府所藏一¶
<pb:KR3h0025_WYG_004-12b>¶
　　　寫神仙事蹟一¶
道士李得柔字勝之本河東晉人後徙居西洛得柔祖¶
宗固嘗守漢州日有道士尹可元者犯法當死因緩之¶
以免可元頗妙丹青臨羽化日自念云願生李族為男¶
子以報厚徳是夕得柔母夢一黄冠來扣門既寤果生¶
子今得柔是也得柔幼喜讀書工詩文至於丹青之技¶
不學而能益騐其夙世之餘習焉寫貌甚工落筆有生¶
意寫神仙故實嵩岳寺唐呉道元畫壁内四真人像其¶
<pb:KR3h0025_WYG_004-13a>¶
眉目風矩見之使人遂欲仙去設色非畫工比所施朱¶
鉛多以土石為之故世俗之所不能知也方國家闡道¶
之初讎挍瓊文蘂芨得柔首被其選議論品藻莫不中¶
理今為紫虚大夫凝神殿挍籍今御府所藏二十有六¶
　　　大茅仙君像一　　二茅仙君像一¶
　　　三茅仙君像一　　鍾離權真人像一¶
　　　南華真人像一　　韋善俊真人像一¶
　　　吕巖仙君像一　　蘇仙君像一¶
<pb:KR3h0025_WYG_004-13b>¶
　　　欒仙君像一　　　陶仙君像一¶
　　　封仙君像一　　　冦仙君像一¶
　　　張仙君像一　　　譚仙君像一¶
　　　孫思邈真人像一　王子喬真人像一¶
　　　朱桃椎真人像一　浮丘公像一¶
　　　劉根真人像一　　天師像一¶
　　　太上浩劫圖一　　沖虚至徳真人像一¶
　　　寫呉道元真人像四¶
<pb:KR3h0025_WYG_004-14a>¶
　¶
　¶
　¶
　¶
　¶
　¶
　¶
　¶
<pb:KR3h0025_WYG_004-14b>¶
　¶
　¶
　¶
　¶
　¶
　¶
　¶
　宣和畫譜卷四¶
